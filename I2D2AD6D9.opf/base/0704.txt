༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1GS60395
ImageGroup:
ISBN:
11 GS60397
n/a
LCCN:
n/a
Title:
མན་ངག་རྫོགས་པ་ཆེན་པོའི་གནད་ཐོར་བུ་
man ngag rdzogs pa chen po'i gnad thor bu
Author:
གཞན་ཕན་མཐའ་ཡས་འོད་ཟེར
gzhan phan mtha' yas 'od zer
n/a
Descriptor:
Original Publication:
n/a;n/a
Place:
Publisher:
Date:
[gser ljongs bla ma rung Inga rig nang bstan slob grwa chen mo]
||[bla rung sgar]
[2006?]
1
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: TBS#14



༈ རྫོགས་ཆེན་སྟོན་པ་དགའ་རབ་རྡོ་རྗེ་ལ་ན་མོ།



''''''''''''''''''''''''''''''''
'''''''
'
'''
'
'-



་
་
，
ས
༄༅། །སྔ་འགྱུར་མཁས་པ་ཆེན་པོ་དག་གིས་མཛད་
པའི་མན་ངག་རྫོགས་པ་ཆེན་པོའི་
གནད་ཐོར་བུའི་སྐོར་
བཞུགས་སོ། །
རྒྱལ་སྲས་གཞན་ཕན་མཐའ་ཡས་སོགས་ཀྱིས་མཛད། །
ཡི རོང
རྫ་འགྱུར་དཔེ་ཚོགས།
ཟ
.
ལ༌



''''''''''''''''''''''''''''''''
'''''''
'
'''
'
'-



དཀར་ཆག
རྫོགས་པ་ཆེན་པོའི་སྤྱི་ཆིངས།…..…….…...
རྒྱལ་སྲས་གཞན་ཕན་མཐའ་ཡས།
རྒྱུད་ཀྱི་དོན་རྣམ་པར་དབྱེ་བའི་འཕྱོང་མུན་ཁང་གི་སྒྲོན་མེ།……….…………….……..༥
ཨོ་རྒྱན་འཇིགས་མེད་ཆོས་ཀྱི་དབང་པོ།
སེམས་འཚོལ་གནད་ཀྱི་མན་ངག…...………………….….. ..........…..….....༡༨
ཨོ་རྒྱན་བསྟན་འཛིན་ནོར་བུ།
མཁྱེན་རབ་མཆོག་གིས་སོགས།…………..……..……. ...........…….....༣༢
ཨོ་རྒྱན་བསྟན་འཛིན་ནོར་བུ།
ན་མོ་གུ་རུ་སོགས།…..…......
བ....༣༤
རྡོ་གྲུབ་བསྟན་པའི་ཉི་མ།
ཁྲེགས་ཆོད་ཀྱི་གདམས་པ་ཉུང་བསྡུས་སྒྲོན་མེའི་སྣང་བ།.…..........…...༤༦
རྡོ་གྲུབ་བསྟན་པའི་ཉི་མ།
གཞི་ཡེ་གྲོལ་རང་བཞིན་གཞུག་མ་སོགས།…........
རྡོ་གྲུབ་བསྟན་པའི་ཉི་མ།
བླ་མ་ལ་ཕྱག་འཚལ་སོགས།……..………….. ................༦༡
རྡོ་གྲུབ་བསྟན་པའི་ཉི་མ།
གདམས་ངག་རྡོ་རྗེའི་གཏུན་ཁུང་།…….............. ..…...………..༦༩
རྡོ་གྲུབ་བསྟན་པའི་ཉི་མ།
བླ་མ་ལ་ཕྱག་འཚལ་སོགས།..…………........ ...................༦༩
རྡོ་གྲུབ་བསྟན་པའི་ཉི་མ།
ཡེ་ནས་རྣམ་གྲོལ་ལྷུན་གྲུབ་རིག་པའི་གཤིས་སོགས།….…....
རྡོ་གྲུབ་བསྟན་པའི་ཉི་མ།
..........༥༥
༧



''''''''''''''''''''''''''''''''
'''''''
'
'''
'
'-



མན་ངག་རྫོགས་པ་ཆེན་པོའི་གནད་ཐོར་བུའི་སྒོར་
༄༅། །རྫོ་གས་པ་ཆེན་པོའི་སྤྱི་ཆིངས་
བཞུགས་སོ། །
༄༅། །རྒྱུད་ཐམས་ཅད་ཀྱི་རྒྱལ་པོ། ལུངས་ཐམས་ཅད་ཀྱི་འབྲེལ། མན་ངག་ཐམས་
ཅད་ཀྱི་ཉིང་ཁུ། བསྟན་པ་ཐམས་ཅད་ཀྱི་མཛོད་ཆེན་པོ། ཐེག་པ་ཐམས་ཅད་ཀྱི་ཡང་
རྩེ༑ དཀྱིལ་འཁོར་ཐམས་ཅད་ཀྱི་མེ་ལོང་། དགོངས་པ་ཐམས་ཅད་ཀྱི་མཐར་ཐུག
ལྟ་སྒོམ་ཐམས་ཅད་ཀྱི་སྒྲོན་མེ། སངས་རྒྱས་ཐམས་ཅད་ཀྱི་དགོངས་པའི་སྙིང་པོ།
དེ་ལྟར་ཆེ་བ་དགུ་དང་ལྡན་པའི་རྫོགས་པ་ཆེན་པོ་འདི་གཏན་ལ་འབེབ་པ་ལ། སྤྱི་
དོན་རྣམ་པ་བརྒྱད་ཀྱིས་སྟོན་ཏེ། རྫོགས་པ་ཆེན་པོའི་ངོ་བོ་བསྟན་པ་དང་། ངེས་ཚིག་
དང༌། དབྱེ་བ་དང་། རྣམ་གྲངས་དང་། ཁྱད་པར་དུ་འཕགས་ལུགས་དང་། མཚན་
ཉིད་དང༌། རྫོགས་ཚུལ་དང༌། རྫོགས་ཆེན་རྟོགས་པའི་དགོངས་པ་དང་། འབྲས་བུ་
བསྟན་པའོ། །དེ་ལ་རྫོགས་པ་ཆེན་པོའི་ངོ་བོ་ནི། ཆོས་ཐམས་ཅད་ཀྱི་དབྱིངས་སྐྱེ་བ་
མེད་པ། འཁྲུལ་རྟོག་གིས་མ་བསླང་པའི་སྟོང་གསལ། རྒྱ་མ་ཆད་པ་དེ་ཉིད་ཡིན་ནོ། །
ངེས་ཚིག་ནི། རྫོགས་ཅེས་པས་མ་རྫོགས་པའི་ཆོས་གང་ཡང་མེད་དེ། ཕྱི་རོལ་པ་
ནས་བཟུང་སྟེ་ཐེག་པའི་རིམ་པ་ཐམས་ཅད་དང༌། འཁོར་འདས་ཀྱི་ཆོས་ཐམས་ཅད་
སྟོང་གསལ་ཆེན་པོར་རྫོགས་སོ་ཞེས་པ་ནི། ཆོས་ཉིད་འགྱུར་བ་མེད་པ། ཆེན་པོ་ནི་
ཐེག་པ་གཞན་པས་ཆེ་བས་དགོངས་པ་ཁྱད་པར་དུ་འཕགས་སོ། །རྫོགས་པ་ཆེན་
པོའི་དབྱེ་བ་ནི་གཉིས་ཏེ། གོལ་ས་མཐར་ཐུག་གི་རྫོགས་ཆེན་དང༌། ཉམས་ལེན་
འབྲས་བུའི་རྫོགས་ཆེན་ནོ། །



རྒྱལ་སྲས་གཞན་ཕན་ར་ཐའ་ཡས་ཀྱིས་ར་ཛདུ༔
གོལ་ས་ལ་གསུམ་སྟེ། ཁ་འབྱམས་བློའི་རྫོགས་ཆེན་དང་། བར་དོ་ཡོངས་གྲོལ་གྱི་
རྫོགས་ཆེན་དང་། མཚན་མ་ཚིག་བྲལ་གྱི་རྫོགས་ཆེན་ནོ། །དང་པོ་ནི་རྫོགས་ཆེན་
སངས་རྒྱས་ཀྱི་དགོངས་པའི་མཐར་ཐུག་ཡིན་པ་ལ། གནས་ལུགས་ཀྱི་དོན་མ་ནོར་
པ་ནི་མ་རྟོགས་ཤིང་ཉམས་སུ་མ་ལོན་པས། ཁ་ཚིག་ཙམ་དུ་དོན་གྱི་ཚིག་བཟང་པོ་
རྣམས་ཁ་ཚིག་ཏུ་སོང་བ་ཡིན་ནོ། །གཉིས་པ་བར་དོ་རང་གྲོལ་ནི། རྫོགས་པ་ཆེན་
པོའི་ལྟ་སྒོམ་བཟང་པོ་དང་། ཟབ་མོ་ཐམས་ཅད་ཉམས་སུ་ལེན་པ་ཐང་ཆད་ནས།
ཆོས་ཐམས་ཅད་ཡེ་གྲོལ་དང་། རང་གྲོལ་ཡིན་པའི་གཏན་ཚིག་དང་། ཁུངས་མང་
པོ་ཁྱེར་ནས་ཉམས་སུ་མ་བླངས་པས་དྲོད་རྟགས་དང་ཉམས་མ་ཤར་བར། སངས་
རྒྱས་ཡིན་ཅེས་ཟེར་ཅིང་དགེ་བ་མི་སྤྱོད། སྡིག་པ་མི་སྤོང་པ་རྣམས་སོ། །དེ་ནི་ཆད་
པར་ལྟ་བ་རྣམས་ཡིན་ཏེ། ལས་དགེ་སྡིག་གང་ཡང་མེད་པར་ལྟ་བ་ནི། ཚ་བའི་དམྱལ་
བར་སྐྱེ་བ་ལུང་ནས་བཤད་དོ། །གསུམ་པ་མཚན་མ་ཚིག་གི་རྫོགས་ཆེན་ནི། ཚིག་
ཙམ་དུ་ཆོས་ཐམས་ཅད་སྐྱེ་བ་མེད་པ་ཡིན་ཟེར་ནས། ལུང་ཁུང་མང་པོ་འདྲེན་ཅིང་
ཐ་མལ་གྱི་རྣམ་རྟོག་མ་སྤོངས་པར། ཆོས་ཐམས་ཅད་དངོས་པོ་དང་མཚན་མར་བཟུང་
ནས་རྟོགས་ལྡན་དུ་ཁས་ལེན་པ་རྣམས་ནི་རྟག་པར་ལྟ་བ་ཡིན་ནོ། །གོལ་ན་སེམས་
ཅན་དམྱལ་བ་མནར་མེད་པར་སྐྱེའོ། ། །
གཉིས་པ་ཉམས་ལེན་འབྲས་བུ་རྫོགས་ཆེན་ནི། སྤྲོས་བཅས་ཐབས་ཀྱི་རྫོགས་ཆེན་
དང༌། སྤྲོས་མེད་ཤེས་རབ་ཀྱི་རྫོགས་ཆེན་ནོ། །སྤྲོས་བཅས་ནི། ཉན་ཐོས་ཀྱི་ཐེག་པ་
ནས་བཟུང་ནས། ཨ་ཏིའི་ཐེག་པའི་བར་དུ་སྤང་བླང་དགག་སྒྲུབ་ཆེ་ཆུང་མཐོ་དམན་
ཕྱོགས་རིས་ལ་སོགས་པ་མེད་པར་ཐབས་སྣ་ཚོགས་ཀྱིས་ལམ་དུ་འཁྱེར་ཏེ། དེ་རྣམས་
ཀྱང་མཐའ་བྲལ་སྟོང་གསལ་ཆེན་པོར་ཡོངས་སུ་རྫོགས་པར་བྱེད་པའོ། །སྤྲོས་མེད་



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
ཤེས་རབ་ཀྱི་རྫོགས་ཆེན་ལ་གསུམ་སྟེ། གནས་ལུགས་གཞིའི་རྫོགས་ཆེན། རིམ་
འཇུག་ལམ་གྱི་རྫོགས་ཆེན་དང་། མཐར་ཐུག་འབྲས་བུའི་རྫོགས་ཆེན་ནོ། །
དང་པོ་ནི། གཞི་དངོས་པོ་གཤིས་ཀྱི་དོན་དེ་ངོ་བོ་ཀ་དག རང་བཞིན་ལྷུན་གྲུབ་ཀྱི་
ངོ་བོར་བཞུགས་ཏེ། དེ་ལ་ཀ་ནས་དག་པས་འཁྲུལ་མ་མྱོང་། ཡེ་ནས་མ་བཅོས་མ་
བསླད་པར་བཞུགས་ཏེ་ལྷུན་གྲུབ་ཏུ་གནས་སོ། །ངོ་བོ་རང་བཞིན་ཐུགས་རྗེ་གསུམ་
དང་སྐུ་ལྔ་ཡེ་ཤེས་ལྔ་དང་། མ་སྤངས་མ་འདྲེས་པར་ཡོངས་སུ་རྫོགས་པར་གནས་སོ། །
དེ་རྟོགས་པ་ནི་ལམ་མ་བསྒྲོད་པར་དབང་པོ་རྣོན་པོས་རྟོགས་པ་ཙམ་གྱིས་སངས་རྒྱས་
སོ༑ ༑རིམ་འཇུག་པ་ནི་ལམ་རིམ་གྱིས་པ་དང་། ཅིག་ཆར་དུ་འཇུག་པ་གཉིས་ལས།
དང་པོ་ནི་དབང་དང་དམ་ཚིག་ཐོབ་པར་བྱས་ཏེ། སེམས་འཛིན་དང༌། བསམ་གཏན་
དང་། སྒོམ་པ་ཏིང་ངེ་འཛིན་ལ་རིམ་གྱིས་བསླབས་ཏེ། དེ་ནས་སངས་རྒྱས་ཀྱི་དགོངས་
པ་མཐར་ཐུག་པའི་དོན་རྣམས་རྫོགས་པར་བྱེད་པའོ། །ཅིག་ཅར་པ་ནི་གསུམ་སྟེ། སྐྱོན་
བྲལ་ཡོན་ཏན་གྱི་རྫོགས་ཆེན་དང༌། མཚན་མ་ཚིག་བྲལ་གྱི་རྫོགས་ཆེན་དང༌། སྟོང་
གསལ་དོན་གྱི་རྫོགས་ཆེན་དང་གསུམ། དང་པོ་ནི་ཐོས་བསམ་སྒོམ་གསུམ་གྱིས་
བློའི་སྒྲོ་འདོགས་བཅད་དེ། དེ་ནས་ལྟ་བ་ཕྱིན་ཅི་མ་ལོག་པར་རྟོགས། སྒོམ་པས་
ཉམས་སུ་བླངས། སྤྱོད་པས་བོགས་འདོན་ཏེ་ལ་བཟླའོ། །རྟག ཆད། བྱིང༌། རྒོད།
བླང༌། དོར། རེ་དོགས་གོལ་སྒྲིབ་ཐམས་ཅད་ཀྱི་མཐའ་དང་བྲལ་ཏེ། སངས་རྒྱས་ཀྱི་
དགོངས་པ་མཐར་ཐུག་པ་ཕྱིན་ཅི་མ་ལོག་པ་མཐའ་བྲལ་ཡོངས་སུ་རྫོགས་པའི་ངང་
ལ་གནས་པ་ནི། སྐྱོན་ཐམས་ཅད་དང་བྲལ་ཏེ་ཡོན་ཏན་རྫོགས་པའོ། །མཚན་མ་ཚིག་
བྲལ་ནི། ཕྱི་ནང་གི་ཆོས་ཐམས་ཅད་ཆོས་ཀྱི་དབྱིངས་སྐྱེ་འགག་མེད་པ་ཐིག་ལེ་ཉག་
གཅིག་ཏུ་རྟོགས་པ་ནི་ཚིག་དང་ཡི་གེ་ལས་འདས་ཏེ། མཚན་མའི་དངོས་པོ་གང་ཡང་



རྒྱལ་སྲས་གཞན་པར་ར་ཐའ་ཡས་ཀྱིས་ར་ཛད།
མ་གྲུབ་པའོ། །སྟོང་གསལ་དོན་གྱི་རྫོགས་ཆེན་ནི། སྣང་ཞིང་སྲིད་པའི་ཆོས་ཐམས་
ཅད་བྱང་ཆུབ་སེམས་ལས་བྱུང་ཞིང་སེམས་སུ་འདུས་ཏེ། བྱང་ཆུབ་སེམས་ནི་རིག་
པའི་ཡེ་ཤེས་ཡིན། རིག་པའི་ཡེ་ཤེས་དེ་ནི་རྒྱུད་ལུང་མན་ངག་གིས་གཏན་ལ་ཕབ་
པའི་དུས་ན་ངོ་བོ་དང་དབྱིབས་དང་ཁ་དོག་འཁོར་འདས་ལ་སོགས་པ་གང་ཡང་མ་
གྲུབ་པར་སྣང་བ་རང་སྣང་། ཤར་བ་རང་ཤར། རང་བྱུང་རང་གྲོལ་དུ་གནས་ཏེ། དེ་
ཉིད་སྐྱོན་ཡོན་ཐམས་ཅད་ཀ་ནས་དག་སྟེ། རེ་དོགས་ཀྱི་མཐའ་ཐམས་ཅད་ལས་འདས་
ཤིང་གང་གི་ངོ་བོར་ཡང་མ་གྲུབ། སྟོང་ཞིང་གསལ་ལ་གང་གིས་ཡང་མི་དམིགས་
པས། བདེ་ཞིང་རྟོག་མེད་དུ་གནས་པ་དེ་ཉིད་དུ་མ་འདུས་པའི་ཆོས་གང་ཡང་མེད་དོ། །
སྟོང་ཞིང་གསལ་བ་བྱང་ཆུབ་སེམས། །སངས་རྒྱས་ཀུན་གྱི་སྙིང་པོ་ཡིན། །ཅེས་སོགས་
རྫོགས་པ་ཆེན་པོའི་རྣམ་གྲངས་ནི། སྤྱིར་རྫོགས་ཆེན་ལ་སྡེ་ཆེན་པོ་གསུམ། ཀླུང་ཆེན་
པོ་དགུ། བམ་པོ་ཁྲི་ཆིག་སྟོང་། རྒྱུད་སྡེ་ཁྲི་ཕྲག་གཅིག མཆོང་ཆེན་པོ་བརྒྱད་ཅུ།
གཟེར་ཆེན་པོ་ལྔ་བརྒྱ་དང་བརྒྱད་ཅུ། གནད་ཀྱི་གདམས་ངག་ཁྲི་དྲུག་སྟོང་། ངོ་སྤྲོད་
སྟོང་དང་དགུ་བརྒྱ། ལ་བཟླ་བའི་གདམས་ངག་ཁྲི་ཕྲག་གསུམ། ཤན་འབྱེད་ཀྱི་
གདམས་ངག་སྟོང་ཕྲག་དགུ། ཤྭ་ལོ་ཀ་འབུམ་ཕྲག་དྲུག་ཅུ་རྩ་བཞི་བཞུགས་སོ། །



ར་ན་ངག རྫོ་གུས་པ་ཆེན་པོའི་ནང་ཐོར་བུའི་སྐོར་
༄༅། །རྫོགས་ཆེན་གསང་བ་སྙིང་ཐིག་གི་རྒྱུད་ཀྱི་གནད་
དོན་རྣམ་པར་དབྱེ་བའི་འཕྱོང་མུན་
ཁང་གི་སྒྲོན་མེ་ཞེས་བྱ་བ་
བཞུགས་སོ། །
༄༅། །ཀུན་མཁྱེན་ཡབ་སྲས་ཆོས་ཀྱི་རྒྱལ་པོ་ལ་སྒོ་གསུམ་གུས་པས་ཕྱག་འཚལ་
ཞིང་སྐྱབས་སུ་མཆིའོ། །འདིར་རང་བཞིན་རྫོགས་པ་ཆེན་པོ་གསང་བ་སྙིང་ཐིག་གི་
རྒྱུད་ཆེན་པོ་དག་གི་དོན་འཆད་པ་ན་རྟོགས་ཏེ་སངས་རྒྱས་མ་བྱུང་། མ་རྟོགས་ཏེ་
འཁོར་བ་མ་བྱུང་བའི་གནས་སྐབས་ན་གདོད་མ་གཞིའི་གནས་ལུགས་ཇི་ལྟར་ཡིན་
ཞེས་པ་ཚིག་གི་དོན་བཅུ་གཅིག་གི་དང་པོར་འཆད་པ་འདི་ལ་ལྟ་བ་བོན་ལུགས་ཀྱི་
ཤན་ཤོར་བའི་སྒྲོ་སྐུར་སྣ་ཚོགས་སུ་སྨྲ་བ་དེང་སང་ཆེས་མང་བས་འདི་ལ་གནད་དོན་
རྣམ་པར་དབྱེ་བའི་འཕྱོང་མུན་ཁུང་གི་སྒྲོན་མེ་ལྟ་བུ་འདེགས་པ་ལ་དོན་གསུམ་སྟེ།
གཞི་ངོས་འཛིན་པ། དེ་མཁས་པའི་བཞེད་པ་སྒྲུབ་པ། དེ་ལ་རྩོད་པ་སྤང་བའོ། །
དང་པོ་ནི། སྟོན་པ་བདེ་བར་གཤེགས་པའི་གསུང་གི་གསང་བ་ཟབ་མོ་ཐེག་པ་ཆེན་
པོ་ཤིན་ཏུ་རྒྱས་བའི་མདོ་སྡེ་དག་ལས་ཁམས་བདེ་བར་གཤེགས་པའི་སྙིང་པོ་རྒྱ་ཆེར་
བཤད་པ་དེ་ཉིད་གསང་སྔགས་རྡོ་རྗེ་ཐེག་པའི་གཞུང་ལ་རང་བཞིན་གཞི་རྒྱུད་ཅེས་
བཞག་པ་དེ་ལ་གསང་སྔགས་ཐུན་མོང་མ་ཡིན་པ་འདིར་གདོད་མའི་ཡེ་གཞི་ཞེས་
བཞག་པ་ཡིན་ཏེ་མཚན་གཞི་ལ་མི་མཐུན་པ་ཅུང་ཟད་ཀྱང་མེད་དོ། །
དེ་སྐད་དུ་ཆོས་མངོན་པའི་མཛོད་ལས། ཐོག་མ་མེད་དུས་ཅན་གྱི་དབྱིངས། །ཆོས་



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད།
རྣམས་ཀུན་གྱི་གནས་ཡིན་ཏེ། །འདི་ཡོད་པས་ན་འགྲོ་ཀུན་དང་། །མྱ་ངན་འདས་པ་
འབྱུང་བར་འགྱུར། །ཞེས་དང་། དོ་ཧ་ལས། སེམས་ཉིད་གཅིག་པུ་ཀུན་གྱི་ས་བོན་
ཏེ༑ ༑གང་ལ་སྲིད་དང་མྱ་ངན་འདས་འཕྲོ་བ། །འདོད་པའི་འབྲས་བུ་ཐམས་ཅད་
རབ་སྟེར་བའི། །ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་དང༌།
གསང་སྙིང་ལས། ཨེ་མ་ཧོ་བདེ་གཤེགས་སྙིང་པོ་ལས། །རང་གི་རྣམ་རྟོག་ལས་ཀྱིས་
སྤྲུལ། །སྣ་ཚོགས་ལུས་དང་ལོངས་སྤྱོད་དང་། །བདག་དང་བདག་གི་སོ་སོར་འཛིན། །
ཞེས་དང་། དགོངས་འདུས་ལས། གདོད་ནས་བདེ་གཤེགས་སྙིང་པོ་ལ། །རྣམ་རྟོག་
གློ་བུར་ལས་ཀྱིས་བསྒྲིབ། །ཅེས་དང་། ཡང་། དཔག་ཏུ་མེད་པའི་རྒྱལ་བ་རྣམས། །
འཁོར་བའི་སེམས་ཅན་རྒྱུ་ལས་བྱུང་། །ཞེས་དང་། མགོན་པོ་ཀླུས། གང་ཞིག་ཀུན་
ཏུ་མ་ཤེས་ན། །སྲིད་པ་གསུམ་དུ་རྣམ་འཁོར་བ། །སེམས་ཅན་ཀུན་ལ་ངེས་གནས་
པའི། །ཆོས་ཀྱི་དབྱིངས་ལ་ཕྱག་འཚལ་འདུད། །ཞེས་དང་། ཡང་། གང་ཞིག་འཁོར་
བའི་རྒྱུར་གྱུར་པ། །དེ་ཉིད་སྦྱང་བ་བྱས་པ་ལས། །དག་པ་ཉིད་དེ་མྱ་ངན་འདས། །
ཆོས་ཀྱི་སྐུ་ཡང་དེ་ཉིད་དོ། །ཞེས་དང་། ཀུན་བྱེད་ལས། ང་ནི་སྟོན་པ་ཀུན་བྱེད་བྱང་
ཆུབ་སེམས། །བྱང་ཆུབ་སེམས་ནི་ཀུན་བྱེད་རྒྱལ་པོ་སྟེ། །དུས་གསུམ་སངས་རྒྱས་
བྱང་ཆུབ་སེམས་ཀྱིས་བྱས། །ཁམས་གསུམ་སེམས་ཅན་བྱང་ཆུབ་སེམས་ཀྱིས་བྱས། །
ཞེས་པ་ལ་སོགས་རྒྱ་ཆེར་བསྟན་པ་ཡིན་ཏེ། མདོ་སྔགས་དགོངས་པ་གཅིག་ཏུ་བབས་
པ་ཡིན་ནོ། །
འོ་ན་རྣལ་འབྱོར་སྤྱོད་པ་སེམས་ཙམ་པ་ཀུན་གཞིའི་རྣམ་ཤེས་བདེན་པར་གྲུབ་པ། བདེ་
གཤེགས་སྙིང་པོར་འདོད་པ་ཡོད་ན་འདི་དེ་དང་གཅིག་གམ་ཞེ་ན། དེ་ནི་མི་གཅིག་
མོད་ཀྱི་བདེན་གྲུབ་བདེ་གཤེགས་སྙིང་པོར་འདོད་པ་ནི་གྲུབ་མཐའི་བློ་སྐྱོན་ཡིན་གྱི།



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེ་དང་མཚུངས་མི་དགོས་ཀྱང་དབུ་མ་ཡན་ཆད་གཞིའི་འཇོག་ལུགས་མཐུན་པ་ཡིན་
ནོ༑ ༑འདིར་དེའི་མཚན་ཉིད་རྣམ་པར་བཞག་པའི་སྐབས་སུ་རང་བཞིན་རྫོགས་པ་
ཆེན་པོའི་རྒྱུ་སྡེ་དག་ལས། ངོ་བོ་རང་བཞིན་ཐུགས་རྗེ་གསུམ་གྱི་བདག་ཉིད་དུ་
བཤད་དེ། ཐལ་འགྱུར་ལས། ཐོག་མའི་ངོ་བོ་རང་བཞིན་དང༌། །ཐུགས་རྗེ་རྣམ་པ་
གསུམ་དུ་གནས། །ཞེས་སོ། །དེ་དང་མཐུན་པར་རྒྱུད་བླ་མ་ལས་ཀྱང་གསུམ་དུ་
བཞག་སྟེ། ངོ་བོ་དེ་བཞིན་ཉིད་དང་། རང་བཞིན་ཆོས་སྐུ་དང་། ཐུགས་རྗེ་ཁམས་
དང་རིགས་ཞེས་བཞག་པ་ཡིན་ལ། དང་པོ་ངོ་བོ་སྟོང་པའི་ངོས་ནས་གཞལ་ན་ཡོད་
མེད་ཡིན་མིན་སྤྲོས་པའི་མཐའ་ཐམས་ཅད་དང་བྲལ་བ་ནམ་མཁའི་དཀྱིལ་ལྟར་
གནས་ཏེ། རྒྱུད་བླ་མའི་འགྲེལ་པ་ལས། དེ་བཞིན་ཉིད་ནི་གཞན་དུ་འགྱུར་བ་མ་
ཡིན་པ་ཉིད་ཀྱིས་རང་གི་ངོ་བོའི་མཚན་ཉིད་ལས་བརྩམས་ནས། ནམ་མཁའ་དང་
ཆོས་མཐུན་པ་ཉིད་དུ་རིག་པར་བྱའོ་ཞེས་དང་། རིན་ཆེན་ཕྲེང་བ་ལས། ངོ་བོ་རབ་
ཏུ་མི་གནས་ན། །ཡོད་མིན་མེད་མིན་གཉིས་ཀ་མིན། །སྟོང་པ་མ་ཡིན་མི་སྟོང་མིན། །
རྒྱུ་མེད་མ་ཡིན་ཡང་དག་མིན། །བདེན་པ་མ་ཡིན་རྫུན་པ་མིན། །དག་པ་མ་ཡིན་མ་
དག་མིན། །བླང་མེད་དོར་མེད་དེ་ཁོ་ན། །ཞེས་དང་། སྐྱེ་མེད་རིན་པོ་ཆེའི་མཛོད་
ལས། སྟོང་ཉིད་འཁོར་འདས་སྙིང་པོ་ཅན། །གཞི་ལམ་འབྲས་བུ་སྐྱེ་མེད་ཀྱི། །གཞི་
རྩ་དྲན་མེད་བློ་ལས་འདས། །སེམས་མེད་སེམས་ལས་བྱུང་བའང་མེད། །བྱ་བྲལ་རེ་
དོགས་རྒྱུན་འཆིང་ཆད། །ཅེས་དང་། དབུ་མ་སྲིད་པ་འཕོ་བ་ལས། རང་བཞིན་ཐམས་
ཅད་མཁའ་དང་མཉམ། །རྒྱུ་མེད་འབྲས་བུ་མེད་པ་དང་། །ལས་ཀྱི་དངོས་པོ་མེད་པ་
དང༌། །དངོས་པོ་ཐམས་ཅད་འདི་ལྟར་མེད། །འཇིག་རྟེན་འདི་དང་ཕ་རོལ་དང༌། །
སྐྱེ་བ་མེད་པའི་ངོ་བོ་ཉིད། །ཅེས་དང་། མུ་ཏིག་ཕྲེང་བ་ལས། ཐོག་མ་ཉིད་ཀྱི་ཀ་



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད་
དག་ལ། །འཁྲུལ་ཞེས་ཙམ་དུ་བརྗོད་དུ་མེད། །དེ་བཞིན་མ་འཁྲུལ་པའང་ཅི། །ཞེས་
སོགས་རྒྱ་ཆེར་བཤད་ཅིང་རང་བཞིན་ཆོས་སྐུའི་ངོས་ནས་ཡོན་ཏན་ལྷུན་གྱིས་གྲུབ་
པར་བསྟན་ཏེ། རྒྱུད་བླ་མ་ལས། དེ་ལ་རེ་ཞིག་དེ་བཞིན་གཤེགས་པའི་ཆོས་ཀྱི་སྐུ་
ལ་ནི་བསམ་པའི་དོན་འགྲུབ་པ་ལ་སོགས་པའི་མཐར་ཐུག་གི་ངོ་བོ་ཉིད་ཀྱི་མཚན་
ཉིད་ལས་བརྩམས་ནས། ཡིད་བཞིན་གྱི་ནོར་བུ་དང་ཆོས་མཐུན་པ་ཉིད་དུ་རིག་པར་
བྱའོ་ཞེས་དང་། དོ་ཧ་ལས། སེམས་ཉིད་གཅིག་པུ་ཀུན་གྱི་ས་བོན་ཏེ་སོགས་སྔར་
དྲངས་པ་ལྟར་དང་། ཏིང་འཛིན་རྒྱལ་པོའི་མདོ་ལས། དག་པ་དང་བ་འོད་གསལ་བ།
མི་འཁྲུགས་འདུས་མ་བྱས་པ་ཉིད། །བདེ་བར་གཤེགས་པའི་སྙིང་པོ་སྟེ། །ཡེ་ནས་
གནས་པའི་ཆོས་ཉིད་དོ། །ཞེས་དང་། འཇམ་དཔལ་ཞལ་ལུང་ལས། རྫོགས་པ་ཆེན་
པོ་ཡེ་ཤེས་སྤྱི་ཡི་གཟུགས། །ཡོངས་སུ་དག་སྐུ་རྡོ་རྗེ་འཆང་ཆེན་པོ། །ཞེས་དང་། སྒྱུ་
འཕྲུལ་ལས། རང་བྱུང་ཡེ་ཤེས་བྱང་ཆུབ་སེམས། །བྱང་ཆུབ་སྙིང་པོ་འདུས་མ་བྱས། །
ལྷུན་རྫོགས་ཡོན་ཏན་འབར་བས་བརྒྱན། །ལྷུན་གྲུབ་དཀྱིལ་འཁོར་བླ་མེད་པའོ། །
ཞེས་དང་། ཆོས་དབྱིངས་བསྟོད་པ་ལས། ཇི་ལྟར་བུམ་ནང་མར་མེ་ཡིས། །ཕྱི་རོལ་
ཀུན་ཏུ་མི་སྣང་ལྟར། །དེ་བཞིན་ཆོས་ཀྱི་དབྱིངས་འདི་ཡང་། །འཁོར་བར་འོད་ནི་
གསལ་མ་ཡིན། །བུམ་པ་དེ་ཉིད་བཅག་གྱུར་ན། །ཐམས་ཅད་ཀུན་ཏུ་སྣང་བ་ལྟར། །
གང་ཚེ་ཏིང་འཛིན་རྡོ་རྗེ་ཡིས། །སྒྲིབ་པ་ཀུན་ཏུ་བཅོམ་གྱུར་པ། །དེ་ཚེ་ནམ་མཁའི་
མཐར་ཐུག་གསལ། །ཞེས་དང་། ཀུན་བྱེད་ལས། ཀུན་གྱི་སྙིང་པོ་བྱང་ཆུབ་སེམས་
འདིར་ནི། །ཡེ་ནས་རང་གི་རང་བཞིན་ལྷུན་གྲུབ་པས། །རང་བཞིན་བཅུ་ཡིས་བཙལ་
ཞིང་བསྒྲུབ་མི་དགོས། །ཞེས་སོགས་རྒྱ་ཆེར་བཤད་ཅིང་། ཐུགས་རྗེ་རིག་པའི་ཡེ་
ཤེས་དེ་བཞིན་གཤེགས་པའི་རིགས་སུ་བཞག་པ་ཡིན་ཏེ། རྒྱུད་བླའི་འགྲེལ་པ་ལས།



ར་ན་ངག་རྫོ་གུས་ ང་་ཆེན་པོའི་ནང་ཐོར་བུའི་སྐོར།
དེ་བཞིན་གཤེགས་པའི་རིགས་ལ་ནི་སེམས་ཅན་ལ་སྙིང་བརྩེ་བས་བརྒྱན་པའི་རང་
གི་ངོ་བོ་ཉིད་ཀྱི་མཚན་ཉིད་ལས་བརྩམས་ནས་ཆུ་དང་ཆོས་མཐུན་པ་ཉིད་དུ་རིག་
པར་བྱའོ། །ཞེས་དང༌། སྡུད་པ་ལས། ཡེ་ཤེས་མེད་ན་ཡོན་ཏན་འཕེལ་མེད་བྱང་
ཆུབ་མེད། །རྒྱ་མཚོ་འདྲ་བའི་སངས་རྒྱས་ཆོས་ཀྱང་མེད་པར་འགྱུར། །ཞེས་དང༌།
འཇམ་དཔལ་ཞལ་ལུང་ལས། དངོས་ཀུན་གཙོ་བོ་རང་སེམས་ཀྱི། །ངོ་བོ་ཉིད་དེ་དེ་
རྟོགས་ན། །སངས་རྒྱས་བྱང་ཆུབ་དེ་ཉིད་དེ། །འཇིག་རྟེན་གསུམ་ཡང་དེ་ཉིད་དོ། །
ཅེས་དང་།
ཡང༌། སངས་རྒྱས་མྱ་ངན་མེད་པའི་ཁམས། །སྐྱེ་མེད་རྡོ་རྗེ་མངོན་བྱང་ཆུབ། །བདེ་
གཤེགས་སྙིང་པོ་ཀུན་གྱི་མཆོག། །གཉིས་མེད་རྟོག་བྲལ་དོན་ཆེའོ། །ཞེས་དང༌། ཀྱེ་
རྡོར་ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་མས་བསྒྲིབ། །
དེ་བསལ་ན་ནི་སངས་རྒྱས་ཉིད། །ཅེས་དང༌། ཐལ་འགྱུར་ལས། ཐུགས་རྗེ་ཀུན་
ཁྱབ་ཡེ་ཤེས་ལས། །མི་མཛད་སྣ་ཚོགས་འཆར་བའི་སྒོ། །མཛད་པ་ལྟར་སྣང་ངོ་
ཁོར་རྫོགས། །ཆོས་སྐུ་སྟོང་པའི་རང་བཞིན་ལས། །ཡེ་ཤེས་མཁྱེན་པ་རྫོགས་པའི་ཆ། །
ཤུགས་ཀྱིས་སེམས་ཅན་རྣམས་ལ་འཆར། །དེ་མེད་འཁོར་འདས་ལྟེ་ཆད་པས། །
མཁྱེན་པས་རིག་ཅིང་གསལ་བའོ། །རང་རིག་གསལ་བའི་བདག་ཉིད་ལས། །རང་
བཞིན་ཤུགས་ཀྱི་ཐུགས་རྗེ་ཉིད། །མ་འགག་འགག་པ་མེད་པའོ། །ཞེས་སོགས་རྒྱ་
ཆེར་བསྟན་ཅིང་དོན་འདི་དག་འཁོར་ལོ་བར་པའི་མདོ་རྣམས་སུ་ནི་ངོ་བོ་སྟོང་པ་
ཉིད་དང་། རང་བཞིན་མཚན་ཉིད་མེད་པ། །ཐུགས་རྗེ་སྨོན་པ་མེད་པའི་རང་བཞིན་
བདེ་གཤེགས་སྙིང་པོ་རྣམ་ཐར་སྒོ་གསུམ་དུ་བསྟན་པ་ཡིན་ཏེ། ཚངས་པ་ཁྱད་པར་
སེམས་ཀྱིས་ཞུས་པའི་མདོ་ལས། ཆོས་ཐམས་ཅད་ཀྱི་རང་བཞིན་དེ་གང་ཞེ་ན་ཆོས་



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད་
ཐམས་ཅད་ནི་སྟོང་པ་ཉིད་ཀྱི་རང་བཞིན་ཅན་ཏེ་དམིགས་པ་དང་བྲལ་བའོ། །ཆོས་
ཐམས་ཅད་ནི་མཚན་མ་མེད་པའི་རང་བཞིན་ཏེ་རྟོག་པ་དང་བྲལ་བའོ། །ཆོས་ཐམས་
ཅད་ནི་སྨོན་པ་མེད་པའི་རང་བཞིན་ཅན་ཏེ་བླང་བ་མེད་པ་དོར་བ་མེད་པའི་རང་
བཞིན་ཏེ་རྣམ་པར་རྟོག་པ་དང་ནུས་པ་མེད་པ། ཤིན་ཏུ་ངོ་བོ་ཉིད་དང་བྲལ་བ་ཡིན་
ཏེ༑ དེ་ནི་རང་བཞིན་གྱི་འོད་གསལ་བའོ། །འཁོར་བའི་རང་བཞིན་གང་ཡིན་པ་དེ་
མྱ་ངན་ལས་འདས་པའི་རང་བཞིན་ཡིན་ནོ། །མྱ་ངན་ལས་འདས་པའི་རང་བཞིན་
གང་ཡིན་པ་དེ་ཆོས་ཐམས་ཅད་ཀྱི་རང་བཞིན་ཡིན་ཏེ། དེའི་ཕྱིར་སེམས་རང་བཞིན་
གྱི་འོད་གསལ་བའོ། །ཞེས་དང་། ལང་ཀར་གཤེགས་པ་ལས། བློ་གྲོས་ཆེན་པོ་དེ་
བཞིན་གཤེགས་པའི་སྙིང་པོ་བསྟན་པ་ནི་མུ་སྟེགས་ཅན་གྱི་བདག་ཏུ་སྨྲ་བ་དང་མཚུངས་
པ་མ་ཡིན་ཏེ། བློ་གྲོས་ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་ནི་སྟོང་པ་ཉིད་དང་། ཡང་དག་པའི་མཐའ་དང་། མྱ་
ངན་ལས་འདས་པ་དང་། མ་སྐྱེས་པ་དང་། མཚན་མ་མེད་པ་དང་། སྨོན་པ་མེད་པ་
ལ་སོགས་པའི་ཚིག་གི་དོན་རྣམས་ལ་དེ་བཞིན་གཤེགས་པའི་སྙིང་པོར་བསྟན་པར་
བྱས་ནས་ཞེས་སོགས་བཤད་པ་ཡིན་ཏེ། ཐེག་ཆེན་མདོ་སྔགས་གཉིས་ཀ་གཞིའི་
མཚན་ཉིད་ལའང་མི་མཐུན་པ་ཅུང་ཟད་ཀྱང་མེད་དེ་ངོ་བོ་རང་བཞིན་ཐུགས་རྗེ་གསུམ་
དུ་གནད་གཅིག་པ་ཡིན་ནོ། །
དོན་གཉིས་པ་དེ་ཉིད་མཁས་པའི་བཞེད་པར་བསྒྲུབ་པ་ནི། དེ་ལ་འདི་སྐད་ཅེས་
རྫོགས་པ་ཆེན་པོའི་རྒྱུད་ལས་བཤད་པའི་ཡེ་གཞི་ནི་འཁོར་འདས་སྤྱི་མཚན་ལ་ལྟོས་
པའི་སྔོན་རོལ་གྱི་གཞི་ཡིན་གྱི་གཞུང་གཞན་ནས་བཤད་པའི་བདེ་གཤེགས་སྙིང་པོ་
དང་གཅིག་པའི་སྐབས་མེད་དེ། འདི་ནི་ཁྱོད་ཀྱི་རང་བཟོ་ཞིག་གོ་ཞེ་ན། དོན་འདི་
10



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཀུན་མཁྱེན་ཆོས་ཀྱི་རྒྱལ་པོའི་བཞེད་པ་མ་ནོར་བ་ཉིད་ཡིན་ཏེ། རེ་ཞིག་དེའི་ཚུལ་
ཅུང་ཟད་ཅིག་བརྗོད་ན། ཐོག་མ་ཁོ་ནར་ཡིད་བཞིན་མཛོད་དུ་འདི་སྐད་ཅེས་བཤད་
དེ༑ ཐོག་མའི་འོད་གསལ་བདེ་གཤེགས་སྙིང་པོ་ཉིད། དོན་གྱི་ཀུན་གཞི་རང་བཞིན་
འདུས་མ་བྱས། །ཡེ་ནས་རྣམ་དག་ཉི་མཁའ་ལྟ་བུ་ལ། །མ་རིག་པ་ཡི་བག་ཆགས་
གོས་པ་ན། །སེམས་ཅན་རྣམས་ལ་འཁྲུལ་བ་འདི་ཉིད་དོ། །ཞེས་དང་། གྲུབ་མཐའ་
མཛོད་ལས། འོད་གསལ་རྡོ་རྗེ་སྙིང་པོའི་ཐེག་པ་འཆད་པའི་སྐབས་སུ་རང་བཞིན་
གཞིའི་གནས་ལུགས་དེ་ལས་སེམས་ཅན་འཁྲུལ་ལུགས་ལ་སོགས་རྩ་བའི་ས་བཅད་
ལྔ་བཞག་སྟེ། དང་པོའི་སྐབས་སུ་འདི་སྐད་ཅེས། དང་པོ་ནི་གདོད་མའི་གཞི་རང་
བྱུང་གི་ཡེ་ཤེས་རྒྱ་ཆད་དང་ཕྱོགས་ལྷུང་མེད་པ་དེ་ཉིད་ངོ་བོ་སྟོང་པ་ནམ་མཁའ་ལྟ་བུ།
རང་བཞིན་གསལ་བ་ཉི་མ་ལྟ་བུ། ཐུགས་རྗེ་ཁྱབ་པ་འོད་ཟེར་ལྟ་བུ་དེ་གསུམ་ངོ་བོ་
དབྱེར་མེད་པ་སྐུ་གསུམ་ཡེ་ཤེས་ཀྱི་རང་བཞིན་དུ་ཡེ་ནས་རྟག་པར་འཕོ་བ་དང་འགྱུར་
བ་མེད་པའི་དབྱིངས་སུ་གནས་ཏེ། ངོ་བོ་སྟོང་པ་ཆོས་སྐུ། རང་བཞིན་གསལ་བ་
ལོངས་སྐུ། ཐུགས་རྗེ་ཁྱབ་པ་སྤྲུལ་པའི་སྐུའི་སྙིང་པོ་ཅན། འཁོར་འདས་གང་ཡང་མ་
ཡིན་ལ། གོ་འབྱེད་པའི་ཆ་ནས་དབྱིངས་རང་བཞིན་རྣམ་དག་ཅེས་བཏགས་པའོ། །
ཚུལ་འདི་མདོ་སྡེ་ལས་ཀྱང་། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་
གྱི་གནས་ཡིན་ཏེ། །འདི་ཡོད་པས་ན་འགྲོ་ཀུན་དང་། །མྱ་ངན་འདས་པ་ཐོབ་པ་ཡིན། །
ཞེས་གསུངས་སོ། །
དེའང་འཁོར་འདས་གཉིས་འཕྲོ་གཞིར་བྱུང་སྟེ། དོ་ཧ་ལས་ཀྱང་། སེམས་ཉིད་གཅིག་
པུ་སོགས་དྲངས་ནས་གསལ་བར་བཤད་ལ། ཆོས་དབྱིངས་མཛོད་ཀྱི་འགྲེལ་བར།
ཐོག་མའི་དབྱིངས་བདེ་བར་གཤེགས་པའི་སྙིང་པོ་རང་བཞིན་ལྷུན་གྱིས་གྲུབ་པའི་



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད།
སངས་རྒྱས་སུ་བརྗོད་ཅིང་འདི་ཉིད་རྟོགས་མ་རྟོགས་ལས་གཞན་པའི་འཁོར་འདས་
མེད་ལ། འདིའི་སྔོན་རོལ་དུ་སངས་རྒྱས་དང་སེམས་ཅན་ཞེས་ཐ་སྙད་གང་དུའང་
གྲུབ་པ་མེད་དེ། རིག་པ་མེད་ན་འཁོར་འདས་སུ་གང་གིས་ངེས་པ་དང་། གྲོལ་འཁྲུལ་
གྱི་སྤྱི་གཞི་གང་ཡང་མེད་པའི་ཕྱིར་རོ། །དེས་ན་རིག་པ་རང་བྱུང་གི་ཡེ་ཤེས་ནི་ཆོས་
ཀྱི་དབྱིངས་ཏེ། འཁོར་འདས་ཀྱི་ཆོས་མ་ལུས་པ་དེའི་དབྱིངས་ལས་འབྱུང་བས་ན་
མཛོད་ཁང་གི་སྒྲས་ཉེ་བར་བརྗོད་པ་ཉིད་དོ། །ཞེས་རང་ཤར་གྱི་ལུང་དང་བཅས་ཏེ་
མཚན་དོན་འཆད་པའི་སྐབས་སུ་བཤད་ཅིང་། གནས་ལུགས་རིན་པོ་ཆེའི་མཛོད་ལས་
ཀྱང་། ཡེ་ནས་ལྷུན་གྱིས་གྲུབ་པའི་རང་བཞིན་ནི། །སུས་ཀྱང་མ་བྱས་ཡེ་ནས་གནས་
པ་སྟེ། །ཀུན་འབྱུང་ནོར་བུ་དང་འདྲ་བྱང་ཆུབ་སེམས། །འཁོར་འདས་ཆོས་ཀུན་འབྱུང་
བའི་གཞི་མར་གྲུབ། །ནམ་མཁའི་ངང་ལས་སྣང་སྲིད་སྣང་བ་ལྟར། །བྱང་ཆུབ་སེམས་
ལས་འཁོར་འདས་མ་འགགས་ཤར། །སྣ་ཚོགས་རྨི་ལམ་གཉིད་ལས་བྱུང་བ་ལྟར། །
འགྲོ་དྲུག་ཁམས་གསུམ་སེམས་ཀྱི་ངང་ལས་ཤར། །ཤར་བའི་དུས་ནས་ཆོས་ཀུན་
རིག་པའི་ངང་། །སྟོང་པ་ལྷུན་གྲུབ་གཞི་སྣང་ཆེན་པོ་ཡིན། །ཞེས་རིག་པ་བྱང་ཆུབ་
ཀྱི་སེམས་ཆོས་ཉིད་བདེ་གཤེགས་སྙིང་པོ་གདོད་མའི་ཡེ་གཞིར་ལེགས་པར་བཤད་
ཅིང་། དེར་མ་ཟད་ཐེག་མཆོག་རིན་པོ་ཆེའི་མཛོད་དུ་གཞི་དང་གཞི་སྣང་གི་རྣམ་གྲངས་
རྒྱ་ཆེར་བཤད་ནས་དེའི་མཇུག་ཏུ། དེས་ན་འཁྲུལ་གཞི་དང༌། གྲོལ་གཞི་གཉིས་ཀ་
ལྷུན་གྲུབ་ཀྱི་སྒོ་ལ་ཐུག་པས་ལེགས་པར་རྟོགས་པར་བྱའོ། །ཞེས་དང་།
གསུམ་པ་འཆར་ནུབ་སྣང་ཚུལ་གྱི་འཐད་པ་དགོད་པ་ལ་གཉིས་ཏེ། འདི་དང་བར་
དོའམ་ཚེ་འདིར་གང་ཟག་བརྩོན་འགྲུས་ཅན་གྱིས་ཉམས་སུ་བླང་བའི་དུས་ན། གཞི་
དེ་སྙིང་ག་ན་གནས་པའི་རང་གདངས་གཞི་སྣང་གི་འོད་རྩ་དང་ཕྱིའི་ནམ་མཁའ་ལ་



ར་ན་ངག་རྫོ་གུས་པ་ཆེན་པོའི་གནད་ཐོར་བུའི་སྐོར།
སྣང་སྟེ་ཞེས་སོགས་ལྷུན་གྲུབ་སྒོ་བརྒྱད་ཀྱི་འཆར་ཚུལ་རྒྱས་པར་བཤད་ཅིང༌།
ཡང་། སངས་རྒྱས་དང་སེམས་ཅན་ཡང་སྣང་བ་རང་ངོ་ཤེས་མ་ཤེས་ཙམ་སྟེ། འཁོར་
འདས་རིག་པར་རྒྱ་གཅིག་པ་ལག་པའི་ལྟོ་རྒྱབ་བཞིན་ནོ། །ད་ལྟའི་སྣང་བ་འདི་ཡང་
མ་དག་པའི་སྒོ་ལ་སྣང་བ་སྒྱུ་མའི་དཔེ་བརྒྱད་ཙམ་ལས། ཕྱི་ནང་ཡུལ་མེད་གཞི་བྲལ་
མཉམ་པ་ཕྱལ་ཕྱལ་བ་གཅིག་ལས་སྤངས་མི་དགོས་བླང་མི་དགོས་སྣང་བ་གཞན་
ཤར་དུས་གཞི་མེད་རང་ལོག་ཆེན་པོ་གཉིས་ཡལ་ན་རྨི་ལམ་ལོག་པ་ལྟར་གཞི་གྲོལ་
ལ་རང་ལོག་སྟེ། ཡེ་སྟོང་ལ་ཡང་སྟོང་གཅིག་ཏུ་གྲོལ་བས་གནད་གཅིག་ལེགས་པར་
རྟོགས་ན་ཚེགས་མེད་པར་རྒྱ་གྲོལ་ལ་འགྲོ་བ་ཡིན་ནོ། །ཞེས་རིག་པ་བྱང་ཆུབ་ཀྱི་
སེམས་གདོད་མའི་ཡེ་གཞིར་བཤད་ཅིང་ད་ལྟའི་སྣང་བ་འདི་ཡང་གཞི་སྣང་གི་རོལ་
པར་བསྟན་པ་ཡིན་ལ། ཚིག་དོན་མཛོད་ཀྱི་ས་བཅད་འཆད་པའི་སྐབས་སུ། རྟོགས་
ཏེ་སངས་རྒྱས་མ་བྱུང་མ་རྟོགས་ཏེ་འཁོར་བ་མ་བྱུང་བའི་སྔོན་རོལ་ན་གདོད་མའི་
གཞིའི་གནས་ལུགས་བསྟན་པ་དང་གཅིག དེ་ལས་སེམས་ཅན་འཁྲུལ་ལུགས་དང་
གཉིས། འཁྲུལ་དུས་གཞི་དེས་ཁྱབ་ཚུལ་དང་གསུམ་ཞེས་བཤད་པ་འདིས་ཀྱང་གོ་
ཞིང་། ཁྱད་པར་ཡང་ཏིག་ཡིད་བཞིན་ནོར་བུའི་ཐོད་རྒལ་གྱི་རྒྱབ་ཡིག་ཉི་ཟླ་གཟའ་
སྐར་ལས། རང་བཞིན་གཞིའི་གནས་ལུགས་དེ་ལས་སེམས་ཅན་གྱི་འཁྲུལ་ལུགས་
སེམས་དང་ཡེ་ཤེས་ཀྱི་དབྱེ་བ་སྟེ་ས་བཅད་གསུམ་དུ་བཞག་ནས་དང་པོ་འཆད་པའི་
སྐབས་སུ། རང་བཞིན་གདོད་མའི་སྤྱི་གཞིའི་ཁམས་རང་བཞིན་གྱིས་རྣམ་པར་དག་
པ་བདེ་བར་གཤེགས་པའི་སྙིང་པོ་འོད་གསལ་བའི་དབྱིངས། ངོ་བོ་རང་བཞིན་ཐུགས་
རྗེ་གསུམ་དུ་གནས་སོ་ཞེས་དང་། ཡང་ཡིག་ནམ་མཁའ་ཀློང་གསལ་ལས། དང་པོ་
གདོད་མའི་སྤྱི་གཞི་ནི། །ངོ་བོ་རང་བཞིན་ཐུགས་རྗེ་གསུམ། །སྟོང་གསལ་འཆར་



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད།
གཞི་མ་འགག་པས། །ནམ་མཁའ་ཉི་ཟླ་མེ་ལོང་བཞིན། །ཡེ་ནས་ལྷུན་གྲུབ་ཆེན་
པོར་གནས། །འཁོར་འདས་གཉིས་སུ་མ་ཆད་པའི། །འཆར་གཞི་འཆར་གནས་ལུང་
མ་བསྟན། །ཆོས་ཀུན་འབྱུང་བའི་གཞི་ཞེས་བྱ། །རང་རིག་ཉིད་དང་འདུ་འབྲལ་མེད། །
ཡོན་ཏན་ལྷུན་གྱིས་གྲུབ་པའི་ཕྱིར། །བདེ་གཤེགས་སྙིང་པོ་ཞེས་སུ་བཤད། །ངོ་བོ་
སྟོང་པས་རྟག་མ་མྱོང་། །རང་བཞིན་གསལ་བས་ཆད་མ་མྱོང་། །ཐུགས་རྗེ་རིག་པས་
བེམ་སྟོང་མིན། །གཅིག་དང་ཐ་དད་ལས་གྲོལ་བས། །དབྱེར་མེད་སྐུ་གསུམ་འདུ་
འབྲལ་མེད། །རང་བཞིན་གཞི་ཡི་སངས་རྒྱས་སོ། །སངས་རྒྱས་མར་མེ་མཛད་པ་
དང༌། །གདོད་མའི་མགོན་པོ་འོད་མི་འགྱུར། །འོད་དཔག་མེད་ཅེས་བྱ་བར་བཏགས། །
དེ་ནི་གདོད་མའི་གནས་ལུགས་ཆོས། །དེ་ལས་གཞི་སྣང་ཤར་ཚུལ་ནི། །དཔེར་ན་
ཤེལ་ལས་འོད་ལྟར་ཤར། །ཞེས་དང༌། ནམ་མཁའ་ཀློང་ཆེན་ལས། གཞི་དབྱིངས་
ལམ་དང་རྣམ་གྲོལ་འབྲས་བུ་ལས། །དབྱིངས་ནི་འོད་གསལ་རང་བཞིན་ལྷུན་གྱིས་
གྲུབ། །སྟོང་དང་གསལ་དང་རིག་པའི་སྙིང་པོ་ཅན། །རྣམ་པར་དབྱེར་མེད་ཡོན་ཏན་
ཚོགས་མང་ལྡན། །ཉི་བཞིན་ལྷུན་གྲུབ་རང་བཞིན་རྣམ་པར་དག །རྣམ་དབྱེར་བཅས་
པའི་དྲི་མས་ཡེ་སྟོང་ཞིང་། །གདོད་ནས་རྣམ་དག་འོད་གསལ་ཆོས་ཉིད་དོན། །འདི་
ཡོད་པས་ན་རིག་དང་མ་རིག་ལས། །མྱ་ངན་འདས་དང་འགྲོ་དྲུག་སྣང་བ་ཤར། །
ཤར་ཙམ་ཉིད་ནས་སྙིང་པོའི་དབྱིངས་དེ་ལ། །བཟང་ངན་འཕོ་འགྱུར་དག་དང་མ་
དག་མེད། །ཇི་ལྟར་ནམ་མཁའི་དབྱིངས་ནས་འབྱུང་བཞི་ཡི། །འཕོ་འགྱུར་སྣང་བས་
གོས་པ་མེད་པ་བཞིན། །ཀུན་གྱི་གོ་འབྱེད་འབྱུང་གནས་དབྱིངས་ཞེས་བྱ། །དྲི་བཅས་
སེམས་རྟེན་རང་བཞིན་ལྷུན་གྲུབ་པས། །སེམས་ཉིད་རང་བཞིན་འོད་གསལ་ཞེས་
བྱ་ཞིང་། །ཉི་དང་སྤྲིན་བཞིན་གློ་བུར་དྲི་མ་ཡིས། །བསྒྲིབ་ཕྱིར་ཁམས་ཞེས་དུས་རིང་



མན་ངག་རྫོགས་པ་ཆེན་པོའི་གནང་ཐོར་བུའི་སྐོར།
ཉིད་གནས་ཕྱིར། །ཐོག་མའི་ཆོས་ཁམས་དགེ་བ་ཞེས་བརྗོད་ཅིང་། །གནས་ལུགས་
ཡིན་ཕྱིར་དོན་དམ་བདེན་པར་བཏགས། བསམ་ཡུལ་འདས་ཕྱིར་ཤེས་རབ་ཕ་རོལ་
ཕྱིན། །འདུས་མ་བྱས་ཕྱིར་ལྷུན་གྲུབ་དཀྱིལ་འཁོར་ཉིད། །སྟོབས་སོགས་ཡོན་ཏན་
རྒྱ་མཚོའི་མཛོད་ཉིད་ཕྱིར། །བདེ་གཤེགས་སྙིང་པོས་འགྲོ་ཀུན་ཁྱབ་ཅེས་གསུངས། །
རང་ལ་ཡོད་ཀྱང་མི་མཐོང་སྒྲིབ་པའི་དཔེ། །ས་འོག་གཏེར་དང་བུམ་ནང་མར་མེ་
དང༌། །སྦྱིན་པའི་འབྲས་དང་བང་ནང་བདེ་གཤེགས་དང་། །གོས་རུལ་རིན་ཆེན་
འདམ་རྫབ་ནོར་བུ་དང་། །པད་ནང་སྦྲང་རྩི་རྡོ་ཁམས་རིན་ཆེན་དང་། །གྱད་ཀྱི་ནོར་
བུ་རུལ་འདམ་གསེར་ཉིད་དང༌། །ལྗོན་ཤིང་འབྲས་དང་འོ་མའི་མར་ཉིད་དང༌། །
སྟོང་གསུམ་དར་ཡུག་ཆེན་པོ་ལ་སོགས་པས། །ཉེ་བར་མཚོན་ཏེ་ལུང་ལས་གསུངས་
དེ་བཞིན། །རིགས་ཁམས་སྙིང་པོས་འགྲོ་ཀུན་ཡོངས་ལ་ཁྱབ། །འདི་ནི་ངེས་དོན་
སྙིང་པོའི་གཞི་ཞེས་བྱ། །དེ་ལྟའི་དབྱིངས་ལས་རང་རིག་རྣམ་གྲོལ་ཞིང་། །སྐད་ཅིག་
བྱེ་བྲག་ཕྱེད་བས་སངས་རྒྱས་ཏེ། །གདོད་མའི་མགོན་པོ་ཡོན་ཏན་ཕ་རོལ་ཕྱིན། །
ནང་གི་ཇི་བཞིན་གཟིགས་པ་རྣམ་དག་པས། །དང་པོའི་སངས་རྒྱས་ཆོས་ཚོགས་
རྣམ་པར་བཞག །དུས་རིང་བརྟག་དཀའ་ཐོག་མ་མེད་དབྱིངས་སུ། །མ་རིག་དབང་
གིས་འགྲོ་དྲུག་འཁྲུལ་བ་ནི། །ཞེས་སོགས་ལེགས་པར་བཤད་ཅིང་། མཁའ་འགྲོ་
ཡང་ཐིག་གི་གནད་གསུམ་སྒྲོན་མར་ཡང་འདི་དང་མཐུན་པར་ཞལ་ཤིན་ཏུ་གསལ་
བར་བཤད་པས་ཁ་ཚོན་ལེགས་པར་ཆོད་པ་ཡིན་ལ། དེས་ན་ཀུན་ཏུ་བཟང་པོ་གཞི་
ཐོག་ནས་གྲོལ་བར་འཆད་པ་ལའང་བརྒལ་རྟགས་བྱེད་པ་དང་གཞུང་གཞན་དང་མི་
མཐུན་པར་འཛིན་པའང་གནད་མ་གོ་བའི་རྣམ་འགྱུར་ཡིན་ཏེ། སངས་རྒྱས་ཡིན་
ནས་གཞི་ཐོག་མ་གྲོལ་བ་མི་སྲིད་དེ་སྔར་ཐེག་མཆོག་མཛོད་ཀྱི་ལུང་དྲངས་པ་ལྟར།



ཨོ་རྒྱན་འཇིགས་མེད་ཆོས་ཀྱི་དབང་པོས་མཛད་
ཚེ་འདིར་འཆར་བའི་སྣང་བཞིའི་འོད་གསལ་དང༌། བར་དོའི་སྣང་ཆ་ཉིད་གཞི་སྣང་
དུ་བཤད་ཅིང་། འདིར་གདོད་མའི་བདེ་གཤེགས་སྙིང་པོར་ཁ་ཚོན་ཆོད་པས་ན་བདེ་
གཤེགས་སྙིང་པོའི་རང་བཞིན་རྟོགས་ཏེ་སངས་རྒྱས་པ་མ་ཡིན་པའི་སངས་རྒྱས་ཀྱང་
མི་སྲིད་ལ། དེར་མ་ཟད་ཐོད་རྒལ་གྱི་རྒྱབ་ཡིག་ཉི་ཟླ་གཟའ་སྐར་དུ་ཀུན་ཏུ་བཟང་
པོའི་གྲོལ་ལུགས་བཤད་པའི་རྗེས་སུ། དབྱིངས་སྣང་ལས་གྲོལ་ཚད་ཐམས་ཅད་ཀྱང་
འདི་ཡིན་ལ། ཁྱད་པར་བར་དོའི་གཞི་སྣང་ལས་གྲོལ་ཚད་ལུགས་འདི་ཡིན་ནོ་ཞེས་
དང༌། ཐེག་མཆོག་མཛོད་དང་། ཚིག་དོན་མཛོད་གཉིས་ཀར་གདོད་མའི་མགོན་
པོའི་གྲོལ་ཚུལ་བཤད་པའི་རྗེས་སུ་རྒྱུད་བླའི་འགྲེལ་པའི་ལུང་དེ་ལྟར་ཤིན་ཏུ་རྨད་དུ་
བྱུང་ཞིང་བསམ་དུ་མེད་པའི་ཡུལ་འཆད་པས་ན་རིག་པའི་རྩལ་འཕྱོ་བ། འདི་ཡིན་
གྱི་གཏད་སོ་དང་བྲལ་བའི་རིག་པའི་རྒྱལ་པོ་ཟང་མ་ཐལ་བྱུང་གི་ཀློང་དུ་ཇི་ལྟར་
ཤར་ཡང་དེ་ལྟར་མི་འཛིན་ཅིང་འཛིན་མེད་གཉུག་མར་དག་པས་ན། གཏད་མེད་
རྒྱལ་པོའི་འཛིན་མེད་ཤར་བའི་མི། དེ་ལྟར་ཡུལ་གཏད་མེད་ལ་བློ་འཛིན་མེད་དུ་
ཤར་བས་ཡུལ་གཟུང་བ་དང་ཡུལ་ཅན་འཛིན་པའི་རྣམ་རྟོག་གཟུང་འཛིན་སྲིད་པའི་
འཁྲུལ་སྣང་ཐམས་ཅད་ལས་རྣམ་པར་གྲོལ་བས་ན། ཡུལ་དང་ཡུལ་ཅན་སྲིད་ལས་
རང་གྲོལ་ནས། །དེ་ལྟར་རང་གྲོལ་གྱི་གནས་ལུགས་མངོན་དུ་གྱུར་པ་དེ་ཉིད་དུས་
དང་རྣམ་པ་ཐམས་ཅད་དུ་འབྲལ་མི་ཤེས་ཤིང་གཉུག་མ་རྒྱུན་ཆད་མེད་པར་འཆར་
བས་ན། དུས་གསུམ་འདུ་འབྲལ་མེད་པའི་ངང་དུ་གནས། །དེ་ལྟར་གཉུག་མ་མ་
བཅོས་པའི་ཆོས་སྐུ་ཟང་ཐལ་རྗེན་པའི་ཀློང་དུ་ངང་གནས་སུ་འཇོག་པ་ནི་སྒོམ་པ་
དང༌། རང་གྲོལ་དུ་སྤྱོད་པ་ནི་འབྲས་བུ་ཡིན་པས་དེ་ཡན་གྱིས་ས་བཅད་གཉིས་པ་
སོང་། །



མན་ངག་རྫོ་གས་་ ཆེན་པོའི་ནད་ཐོར་བུའི་སྐོར།
གསུམ་པ་ནི། དེ་ལྟར་ཀ་དག་རིག་པའི་ཡེ་ཤེས་སྟོང་གསལ་ཆོས་སྐུའི་དགོངས་པ་མ་
བཅོས་པར་གནས་པའི་སྟོང་གདངས་རིག་རྩལ་ཡེ་ཤེས་ཀྱི་རྣམ་རོལ་སྤྲུལ་པའི་སྐུ་རུ་
འབར་བས་ན། རིག་པའི་རྒྱལ་པོ་སྟོང་གསལ་ཆོས་སྐུའི་གདངས། །ལྷུན་གྲུབ་སྣང་
ཆའི་འཆར་གཞི་མི་འགྱུར་གཞི་རྩ་བྲལ་བས་འོད་གདངས་ལོངས་སྤྱོད་རྫོགས་སྐུའི་
སྣང་བ་འཆར་བས་ན། མི་འགྱུར་ལྷུན་གྲུབ་གཞི་རྩ་བྲལ་བའི་གདང་། །གདང་ཐམས་
ཅད་ཀྱི་འཆར་གཞི་གདོད་མའི་ཆོས་ཉིད་སྤྲོས་བྲལ་བརྗོད་ལས་འདས་པ་ཆོས་སྐུའི་
དགོངས་པ་འགྱུར་བ་མེད་པ་སྐྱེ་མེད་གཉུག་མའི་གཏན་སྲིད་ཟིན་པས་ན། གདེང་
དང་ལྡན་པ་གདོད་མའི་ཀློང་དུ་ཨ ཞེས་སོ། །ཆོས་ཟད་ཆོས་སྐུའི་དགོངས་པ་འཕོ་
འགྱུར་མེད། །འོད་གསལ་ལོངས་སྐུའི་ཞིང་སྣང་རྟག་པར་གཟིགས། །ཐུགས་རྗེ་སྤྲུལ་
པས་སྲིད་ན་འགྲོ་དོན་མཛད། །དྲིན་ཆེན་བླ་མའི་ཞབས་ལ་གུས་ཕྱག་འཚལ། །སྙིང་
ནས་གུས་པས་གསོལ་བ་འདེབས་པ་བདག །ཚེ་རབས་ཀུན་ཏུ་མཚུངས་མེད་བླ་མ་
དང༌། །མཇའ་ནས་ཅི་གསུང་བསྒྲུབ་ཤེས་གུས་པས་བརྟེན། །ཕྲིན་ལས་འགྲོ་བ་འདྲེན་
པའི་ཁོལ་བོར་ཤོག །ཟབ་མོའི་ཚིག་དོན་རྟོགས་པར་དཀའ་བའི་གནས། །བཀྲལ་
བར་དབང་བ་ཁོ་བོ་མ་ཡིན་ཡང་། །ཀུན་མཁྱེན་བརྒྱུད་པའི་གཞུང་ལ་ཐོས་བསམ་
གྱིས། །ཅུང་ཟད་འདྲིས་པའི་དབང་བྱས་འདི་བཀོད་དོ། །དགེ་བ་དེ་ཡང་འགྲོ་བ་མ་
ལུས་པ། །ཟབ་མོའི་ལམ་འདིར་བརྟེན་ནས་འབད་མེད་དུ། །རྣམ་གྲོལ་རྒྱལ་བའི་
འབྱོར་བ་ཐོབ་པ་དང་། །གནས་སྐབས་ཆགས་སྡང་སྣང་བ་ཞི་ཕྱིར་བསྔོ། །དགེའོ། །



ཨོ་རྒྱན་བསྟན་འཛིན་ནོར་བུས་མཛད་
༄༅། །སེམས་འཚོལ་གནད་ཀྱི་མན་ངག་
བཞུགས་སོ། །
༄༅། །ཆོས་ཚུལ་རྒྱ་མཚོ་གཏིང་དཔག་དཀའ་བའི་དོན། །ཇི་བཞིན་མངོན་བྱས་མ་
ལུས་འགྲོ་བ་ལ། །འདོམས་མཛད་ཐར་ལམ་མངོན་པར་སྟོན་པའི་བཤེས། །ཨོ་རྒྱན་
བརྒྱུད་པར་བཅས་པས་བདག་རྒྱུད་སྐྱོངས། །གང་ཞིག་ཐར་པ་འདོད་པའི་གང་ཟག་
གིས་ཟབ་མོ་དབུ་མའི་ལྟ་བས་ཆོས་རང་བཞིན་མེད་པར་ངེས་ཤེས་སྐྱེ་བར་འདོད་པས།
མདོར་བསྡུས་ཏེ། འདི་ལྟར་བསམ་པར་བྱ་སྟེ་ཐོག་མར་ལུས་ངག་ཡིད་ཀྱི་གཙོ་ཆེ་ཆུང་
བརྟགས་ཏེ། འདི་ལྟར་གྱི་དོན་དང་ལུས་དང་ངག་གི་བྱེད་པ་མ་བརྟགས་པར་ཡིད་
དགའ་བ་འཁྲུལ་པའི་རང་བཞིན་དུ་སྣང་བ་འདི་དག་མ་བརྟགས་ན་སྣང་སྟོང་དབྱེར་
མེད་སེམས་ཀྱི་རྩལ་སྣང་གཉིས་འཛིན་གྱི་དབང་གིས་ཡོད་ཡོད་པོ་འདི་ལྟར་སྣང་བ་
འདི་ཀ་སེམས་དོན་གྱི་བག་ཆགས་འཁྲུལ་བའི་དབང་ཁོ་ནས་མ་དག་པ་འདི་ལྟར་སྣང་
བ་ལས་ཕྱི་དོན་སོགས་རང་གི་མཚན་ཉིད་ཀྱིས་གྲུབ་པའི་བདེན་པ་ནི་ཅུང་ཟད་ཀྱང་
མེད་དེ། མདོ་ལས་ཀྱང་ཀྱེ་རྒྱལ་བའི་སྲས་དག་ཁམས་གསུམ་པོ་ནི་སེམས་ཙམ་མོ། །
ཞེས་དང་། མགོན་པོ་ཀླུ་སྒྲུབ་ཀྱིས་ཀྱང་། འདི་དག་ཐམས་ཅད་སེམས་ཙམ་ཏེ། སྒྱུ་
མ་ལྟ་བུར་གནས་པ་ཡིན། །དགེ་དང་མི་དགེའི་ལས་ཀྱིས་ནི། །དེ་ཡི་བདེ་འགྲོ་ངན་
འགྲོར་འགྲོ། །ཞེས་དང་། ཇི་ལྟར་རི་མོ་མཁན་གྱིས་ནི། །གནོད་སྦྱིན་འཇིགས་པ་
ཁྲིས་པ་ཡིས། །དེ་ཡིས་རང་ཉིད་སྐྲག་པ་ལྟར། །མི་མཁས་འཁོར་བར་དེ་བཞིན་ནོ། །
ཞེས་གསུངས། རིགས་པས་ཀྱང་འགྲུབ་སྟེ། བྲམ་ཟེ་ཞིག་རང་ལུས་གཅན་གཟན་སྟག་
ཏུ་བསྒོམ་པས་གྲོང་མི་རྣམས་དེར་མཐོང་སྟེ་བྲོས་པ་དང་། རི་ཁྲོད་པ་ཞིག་ལ་རྟ་ཞིག་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཡོད་པ་དེ་ཡིད་ཡུལ་དུ་ཡང་ཡང་གོམས་པས་གཞན་དག་གྲོང་མི་རྣམས་ཀྱི་ལོ་ཏོག་
རྣམ་རྟོག་གི་གཟུགས་བརྙན་གྱི་རྟ་དེས་ཟོས་པ་སོགས་གང་དག་རེ་རེ་བའི་སེམས་ཀྱི་
བག་ཆགས་གོམས་པས་དེ་ལྟར་སྤྱི་མཐུན་དུ་མཐོང་སྲིད་ན། རང་གཞན་ཐམས་ཅད་
ཀྱི་སྤྱི་མཐུན་གྱི་ལས་ཀྱིས་བསྐྱེད་པའི་དབང་འབྲས་ཕྱི་དོན་སོགས་སེམས་སྣང་ལས་
གྲུབ་པ་མིན་ཀྱང་། གྲུབ་གྲུབ་ལྟར་སྣང་བ་ལྟ་ཅི་སྨོས། དེའི་ཕྱིར་དང་པོ་ལུས་ངག་
དང་ཕྱི་དོན་དུ་སྣང་བ་འདི་དག་མེད་སྣང་སྒྱུ་མའི་རང་གཟུགས་སེམས་ཀྱི་དབང་ཁོ་
ནས་སྣང་ཕྱིར་གཙོ་བོ་སེམས་སུ་ཐག་བཅད་པར་བྱའོ། །འོ་ན་སེམས་ཞེས་བྱ་བ་དེ་
གང་ཡིན་སྙམ་ན་སེམས་གསལ་ཙམ་རྣམ་རྟོག་སྣ་ཚོགས་པ་འདི་ཀ་རུ་འདུག་ལ། དེ་
ལ་དུས་གསུམ་དུ་དབྱེ་ན། འདས་སེམས་ནི་འགགས་པས་མེད་ལ། མ་འོངས་བའི་
སེམས་ནི་མ་སྐྱེས་པའི་ཕྱིར་དེ་འདྲ་བའི་དངོས་པོ་ནི་གནས་དུས་གང་ན་ཡང་ཡོད་མི་
སྲིད་ལ། ད་ལྟའི་སྐྱེས་སེམས་འདི་རང་ལ་བརྟགས་པར་བྱ་སྟེ། འདི་ལ་བྱུང་གནས་
འགྲོ་གསུམ་དབྱིབས་ཁ་དོག་ཇི་འདྲ་བ་ཞིག་འདུག འདི་ལ་ཐོག་མར་བྱུང་བ་སྟེ་སྐྱེ་
བ་མེད་སྣང་སྒྱུ་མ་ལྟ་བུ་ལས་རང་གི་མཚད་ཉིད་ཀྱིས་གྲུབ་པ་མེད་དེ། ཡོད་ན་མཐའ་
བཞིའི་སྐྱེ་བ་ལས་གང་རུང་གིས་སྐྱེ་དགོས་ཤིང་། དེ་ཡང་བདག་ལས་བདག་སྐྱེ་ན་
དོན་མེད་དེ་ཡོད་ཟིན་ན་བསྐྱེད་མི་དགོས་ཤིང་། མེད་ན་བདག་དེས་ཇི་ལྟར་བདག་
བསྐྱེད་པར་བྱེད། གལ་ཏེ་བདག་གཞན་གཉིས་ལས་བདག་བྱུང་ངམ་སྙམ་ན། དེ་རེ་
རེ་བས་མི་བསྐྱེད་ན། གཉིས་འདུས་པས་ཇི་ལྟར་བསྐྱེད་དེ་དཔེར་ན་བྱེ་མ་རེ་རེ་ལ་
མར་མེད་ན་དུ་མ་ཚོགས་ཀྱང་མི་འབྱུང་ལ། ཡོད་ན་ཕན་ཚུན་ལྟོས་ཀྱང་མི་དགོས་པར་
འགྱུར། འོ་ན་རྒྱུ་མེད་པ་ལས་སེམས་འདི་འདི་བྱུང་ངམ་སྙམས་ན། དེ་ནི་མི་སྲིད་དེ།
གལ་ཏེ་དེ་འདྲ་བ་སྲིད་ན་རྒྱུ་ཅི་ཡང་མེད་པས་རྡོ་སོགས་ལའང་སེམས་འབྱུང་པར་



ཨོ་རྒྱན་བསྟན་འཛིན་ནོར་བུས་མཛད
འགྱུར་ཕྱིར་མི་སྲིད་དོ། །
ད་སེམས་འདི་ནི་དེ་ལྟར་རྣམ་པ་གསུམ་པོ་ལས་མི་སྐྱེ་ནའང་དམིགས་རྐྱེན་གཟུགས་
དང་བདག་རྐྱེན་དབང་པོ་དང་རྒྱུའི་རྐྱེན་ཀུན་གཞིའི་བག་ཆགས་དང་། དེ་མ་ཐག་རྐྱེན་
ཤེས་པ་སྔ་མ་འགགས་པ་ལས་སྐྱེ་བའི་ཕྱིར་གཞན་ཁོ་ན་ལས་སྐྱེའོ་སྙམ་དུ་སེམས་ན།
ཐོག་མར་གཞན་འདི་བརྟགས་པར་བྱ་སྟེ། འདི་ལྟར་གཞན་ཞེས་བྱ་བ་འདི་ནི་སྒྱུ་མ་
དང་རྨི་ལམ་ལྟ་བུའི་ཚུལ་ལས། དོན་རང་གི་མཚན་ཉིད་ཀྱིས་གྲུབ་པའི་བདེན་པ་ནི་
ཅུང་ཟད་ཀྱང་མེད་དེ། དེ་ནི་གཞན་ལ་ལྟོས་པ་ཁོ་ནས་བཞག་གིས། གཅིག་མེད་པར་
གཞན་མི་འབྱུང་བས་འདི་ནི་བཏགས་པ་ཙམ་མོ། །དེ་ལྟར་སེམས་རང་ཉིད་མ་གྲུབ་
པར། དམིགས་རྐྱེན་སོགས་ཀྱིས་དེ་བསྐྱེད་པའི་བྱ་བ་ཇི་ལྟར་འཇུག་སྟེ་རི་བོང་གི་རྭ་
བསྐྱེད་པའི་རྒྱུ་དང་བྱ་བ་མེད་པ་བཞིན་ཏེ། སེམས་རང་ཉིད་མ་སྐྱེས་པའི་ཚེ་མེད་ལ།
དེ་ལ་རྒྱུའི་བྱ་བ་བྱེད་པའི་གཞི་མེད་པས། དེའི་བསྐྱེད་པའི་བྱ་བ་ཇི་ལྟར་འགྲུབ་སྟེ།
དཔེར་ན་ཤིང་མེད་པར་རྟ་རེས་གཅོད་པའི་བྱ་བ་མེད་པ་བཞིན། གལ་ཏེ་རྒྱུ་རྐྱེན་སོགས་
དང་། སེམས་གཅིག་པ་ཁོ་ན་ཡིན་ནམ་སྙམས་ན། དེ་ལྟར་ན་རང་གི་རང་ལ་བསྐྱེད་
པའི་བྱ་བ་འགལ་ཏེ། རང་ཉིད་སྐྱེས་པ་དང་། མ་སྐྱེས་པ་དང་། སྐྱེ་བཞིན་གསུམ་གང་
རུང་ལས་བསྐྱེད་དགོས་ན་སྔ་མ་གཉིས་ཀྱིས་མི་བསྐྱེད་པ་གོ་སླ་ཞིང་། སྐྱེ་བཞིན་ཞེས་
བྱ་བ་འདི་ནི་སྐྱེས་མ་སྐྱེས་གཉིས་ལས་གཞན་ཅུང་ཟད་ཀྱང་མེད་པས་རང་གིས་མི་
བསྐྱེད་ལ། བདེན་པར་གྲུབ་པའི་གཞན་གྱིས་མི་བསྐྱེད་དེ་གྲུབ་ན་ཕན་ཚུན་ལྟོས་པ་
མི་སྲིད་ལ། ལྟོས་ན་ལྟོས་གཞི་ལྟོས་ཆོས་ཐོག་མར་གང་གྲུབ་ཞེས་བསམ་ན་མི་འགྲུབ་
པའི་ཕྱིར་དེས་ན་འདི་ལྟར་སེམས་འདི་ནི་མེད་བཞིན་སྣང་བའི་སྟོང་གཟུགས་སྒྱུ་མ་
དང་རྨི་ལམ་ཁོ་ནར་འདུག་ཞེས་བརྟགས་པར་བྱའོ། །འབྱུང་ཚུལ་དེ་ལྟར་མ་རྙེད་ནའང་།
20



ང་ར་ངག་རྫོགས་པ་ཆེན་པོའི་ནད་ཐོར་བུའི་སྐོར།
ད་ལྟར་སེམས་ཡུལ་ལ་ཐོར་ཐོར་ཤར་བ་འདི་ཀ་ནི་ངེས་པར་བདེན་པར་ཡོད་དེ། འདིས་
དབང་གིས་བདེ་སྡུག་སོགས་བཟོད་དཀའ་བ་ཅིས་ཀྱང་བཟློག་ཏུ་མེད་པར་འདི་སེམས་
ད་ལྟར་གནས་པ་ཡོད་པས་ཡིན་ནམ་སྙམས་ན། འདི་ཡང་ཐོག་མེད་ཀྱི་མ་རིག་པའི་
དབང་གིས་བདེན་པར་རློམས་པ་ཙམ་ལས་དོན་དྲི་ཟའི་གྲོང་ཁྱེར་དང་མིག་ཡོར་ལྟ་
བུ་རྐྱེན་དབང་རྟེན་འབྲེལ་གྱི་སྣང་བ་ཙམ་སྟེ། གལ་ཏེ་རང་གི་མཚན་ཉིད་ཀྱིས་གནས་
པ་བདེན་པར་གྲུབ་ན། འདི་ལ་གནས་ས་དང་། དབྱིབས་དང་ཁ་དོག་སོགས་ཇི་ལྟར་
འདུག དེ་ལ་སྙིང་སོགས་ལུས་སུ་གནས་སོ་སྙམས་ན། ལུས་ཞེས་བྱ་བ་འདི་གང་ལ་
ཟེར་ཞེས་རིལ་བོ་ནས་རྡུལ་ཆའི་བར་དཔྱད་ན་དེ་མ་གྲུབ་ཅིང་། རྟེན་དང་བརྟེན་པ་
གཅིག་གོ་ཞེ་ན། ཐ་སྙད་དུའང་ལུས་བཞིན་སེམས་ཡོད་དགོས་ན་གྲུ་བཞི་སོགས་
དབྱིབས་དང༌། སྔོ་སེར་སོགས་ཁ་དོག་ཇི་ལྟར་འདུག་དཔྱད་ན་མི་མཐོང་དུ་མི་རུང་
ལ༑ ཡང་གལ་ཏེ་ད་ལྟ་སྐྱེ་བཞིན་པའི་དུས་ན་ཤེས་པ་འདི་ཡུལ་ལ་ཕྲད་ནས་སྐྱེའོ། །
ཞེས་སེམས་ན། འདིར་གཟུགས་དང་། དབང་པོ་རྣམ་ཤེས་ཀྱི་འཕྲད་པ་བརྟགས་པར་
བྱ་སྟེ། གཟུགས་རྡུལ་དང་དབང་རྡུལ་ནི་ཆ་བཅས་སམ་ཆ་མེད་འཕྲད་མི་སྲིད་ལ།
རྣམ་ཤེས་ལུས་མེད་པ་ནི། ཡུལ་དང་ཇི་ལྟར་འཕྲད་སོགས་རིག་པའི་སྒོ་དུ་མས་
བརྟགས་ཤིང་། དེ་ལྟར་གནས་པ་འདི་ཡང་མེད་སྣང་སྟོང་གཟུགས་རྟེན་འབྲེལ་གྱི་
སྣང་བ་འཇའ་ཚོན་ལྟ་བུར་ཐག་བཅད་དོ། །དེ་ལྟ་ནའང་སེམས་འགག་པའམ་འགྲོ་
པར་དམིགས་སོ་སྙམ་ན། འགྲོ་ས་འགྲོ་མཁན་ཇི་ལྟར་འདུག་ཅེས་དཔྱད་པར་བྱ་སྟེ།
གང་དུ་རྣམ་ཤེས་སོང་ནས་འདི་ན་སྡོད་དོ་ཞེས་བྱ་བ་འདི་ནི་མི་སྲིད་ཅིང་འགྲོ་མཁན་
ནམ་འགགས་པ་རིང་ཡང་གནས་པ་དང་འཕགས་པ་གཉིས་པ་ལ་མི་སྲིད་དེ། གནས་
འགག་གཉིས་ཡོད་མེད་དུ་ཕུང་པོ་གཞི་གཅིག་གི་སྟེང་དུ་མི་འགྲུབ་ལ། འགགས་པ་



ཨོ་རྒྱན་བསྟན་འཛིན་ནོར་བུས་མཛད
ལ་ཡང་འགགས་པའི་བྱ་བ་གཉིས་པ་མི་སྲིད། གནས་པ་འགགས་བཞིན་པ་ཞེས་བྱ་
བ་འདི་ཡང་ཇི་ལྟར་ཡོད་དེ་འགགས་མ་འགག་གཉིས་ལས་འགག་བཞིན་མི་སྲིད་པའི་
ཕྱིར་རོ། །དེ་ལྟར་སེམས་དང་པོ་ཡོད་པ་ཕྱིའི་འགག་གོ་སྙམ་པ་འདི་ཡང་། ཇི་ལྟར་
རྨི་ལམ་གྱི་སྣང་བ་བཞིན་སྟོང་གཟུགས་རྟེན་འབྲེལ་གྱི་རང་བཞིན་ཁོ་ན་ལས་ངེས་
པར་གྲུབ་པའི་དངོས་པོ་ནི་ཅུང་ཟད་ཀྱང་མེད་པར་སྐྱེ་འགགས་གནས་དམིགས་འགྲོ་
འོང་གི་ཆོས་བདེན་པར་མེད་བཞིན་སྣང་ཞིང་སྣང་ཙམ་ཉིད་ནས་སྐྱེ་འགགས་སོགས་
མ་གྲུབ་པ་འདི་ནི་སྒྱུ་མའོ། །རྨི་ལམ་མོ། །སྤྲུལ་པའོ་སོགས་སྒྱུ་མའི་དཔེ་བརྒྱད་ཀྱི་
རང་བཞིན་དུ་ཤེས་པར་བྱས་ཏེ། དང་པོ་ཁོ་ནར་ཐོས་པའི་འོལ་སྤྱི་ཙམ་དུ་མི་བཞག་
པར་ཡང་ཡང་བསམ་པས་གཏན་ལ་ཕབ་སྟེ་ཆོས་རང་བཞིན་མེད་པའི་ཚུལ་ལ་དོན་
སྤྱིའི་ངེས་པ་གཏིང་ཚུགས་པར་བྱ་ཞིང་། དེའི་ངང་ལ་བསྒོམ་བྱ་སྒོམ་བྱེད་ལ་བདེན་
ཞེན་གྱི་འཛིན་སྟངས་དང་བྲལ་བར་བཞག་གོ །ཡང་ཆགས་སྡང་དགག་སྒྲུབ་རེ་དོགས་
ཆོས་བརྒྱད་ཀྱི་རྟོག་པའི་བདེན་ཞེན་ནམ་སྐྱེས་ཚེ་ལྟ་བ་དེ་ཉིད་ངེས་པས་དཔྱད་འཇོག་
གང་རུང་གིས་སྐྱེ་མེད་དུ་རྩལ་སྦྱང་ངོ༌། །དེ་ལྟར་གང་སྣང་སྒྱུ་མའི་རང་བཞིན་མཐའ་
བྲལ་དུ་གཏན་ལ་དབབ་པ་འདི་ནི་དབུ་མ་ཆེན་པོའི་ཉམས་ལེན་ཡིན་ཞིང་། ཐེག་
པའི་ཡང་རྩེ་རང་བཞིན་རྫོགས་པ་ཆེན་པོའི་སྐབས་སུའང་སྔོན་འགྲོ་སེམས་ཀྱི་ཁོང་
བུ་བཤིག་པ་ཞེས་སྣང་བ་ཡུལ་གྱི་བློ་ཅན་སོགས་ལ་ཐོག་མར་གལ་ཆེ་བ་ཡིན་པས།
ལུས་ངག་ཡིད་གསུམ་གྱི་གཙོ་བོ་གང་ཡིན་དང་། སེམས་བྱུང་གནས་འགྲོ་གསུམ་
བརྟགས་པ་ཁ་ལྟ་འོལ་སྤྱི་ཙམ་ལས་དོན་ཆུང་ངུར་སེམས་ཤིང་ཞི་གནས་ཀྱི་སེམས་
འཛིན་ཕྲ་མོ་ལ་ཐེག་བརྒྱད་སེམས་ལས་འདས་པའི་ཀ་དག་རིག་སྟོང་གི་ངོ་བོར་རློམ་
པས་མི་ཚེ་ཡོལ་པར་མི་བྱེད་པར། རྒྱལ་དབང་ཐམས་ཅད་མཁྱེན་པ་ཀུན་མཁྱེན་ཀློང་
22



མན་ངག་རྫོ་གུས་པ་ཆེན་པོའི་གནད་ཐོར་བུའི་སྐོར།
ཆེན་རབ་འབྱམས་པའི་གཞུང་དང་མན་ངག་གི་གནད་གསང་མ་ནོར་བར་ཤེས་པར་
བྱ་དགོས་ཤིང༌། དེ་ཡང་རང་བཞིན་རྫོགས་པ་ཆེན་པོའི་ལྟ་བ་དང་བསྒོམ་པ་དང་སྤྱོད་
པའི་ཚུལ་ཐམས་ཅད་ཨ་ནུ་མན་ཆད་ཐེག་པ་བརྒྱད་ཀྱི་མན་ངག་ལས་ཁྱད་པར་དུ་
གྱུར་ཅིང་། དེ་དག་གི་གནད་གསང་མ་ལུས་པ་ཐམས་ཅད་རང་བཞིན་རྫོགས་པ་
ཆེན་པོའི་ཐེག་པ་འདིར་འདུས་པའི་ཚུལ་ཐམས་ཅད་ཉམས་རྟོགས་དང་ལྡན་པའི་བླ་
མ་མཁས་པའི་ཞལ་ལ་གཏུགས་ཏེ་ཇི་བཞིན་ཤེས་པར་བྱས་ནས་གུ་ཡངས་ཤིང་བློ་
བདེ་བས་གཉིས་ཆོས་ཀྱི་སྤྲོས་པ་ཐམས་ཅད་གཉིས་མེད་དུ་ཟད་པའི་སྤྲོས་བྲལ་གྱི་
ངང་དུ་ལ་བཟླ་བར་བྱའོ། །
འདིར་སྨྲས་པ། གང་ཞིག་སྔོན་སྤྱད་སྐལ་བ་ལྡན་པ་ཡིས། །གཏན་ཚིག་གཅིག་གིས་
འཁོར་འདས་ཆོས་རྣམས་ཀུན། །བདེན་མེད་རྟོགས་པའི་ངེས་ཤེས་སྐྱེ་འགྱུར་ན། །
ཐ་སྙད་བློ་ཚུབ་མང་པོས་ཅི་ཞིག་དགོས། །ཐུག་ཕྲད་ཤེས་པ་ཟང་ཐལ་རྗེས་མེད་པ། །
བློ་བདེའི་ངང་དུ་ཞི་བདེ་མི་འཆད་ཅིང་། །མ་བཅས་རང་གྲོལ་རྟོགས་པའི་གནད་
ལྡན་པ། །རྫོགས་ཆེན་རྟོགས་པ་སྒྱུ་མའི་རྣལ་འབྱོར་མཆོག །གཞན་དུ་སེམས་འཛིན་
གཏོད་ཕུར་བརྟེན་ཙམ་གྱིས། །སྣ་ཚོགས་རྟོགས་པའི་ཟུག་རྔུ་ཞི་ཙམ་དང་། །ཡིད་དཔྱོད་
བློ་ཡིས་བློ་འདས་འཆོས་པ་འདི། །འོད་གསལ་ངོ་བོ་ཡིན་སྙམས་བདག་ལ་མེད། །
དེ་ཕྱིར་མཁས་པའི་གཞུང་ལས་ལེགས་འོང་བའི། །དྲི་མེད་རིག་པའི་རྣམ་བཞག་འདི་
དག་གིས། །བདེན་འཛིན་རྡུལ་དུ་གཞིག་པའི་རྣལ་འབྱོར་གྱིས། །ཆོས་རྣམས་སྒྱུ་མར་
སྦྱངས་ལ་ནན་ཏན་མཛོད། །དགེའོ། །དགེའོ། ། དགེའོ། །
སྤྱིར་གདོད་མ་ནས་སེམས་ཀྱི་རང་བཞིན་སྣང་སྟོང་ཟུང་འཇུག་སྤྲོས་པའི་མཐའ་དང་
བྲལ་བ་དེ་ཉིད་དངོས་པོ་གཤིས་ཀྱི་བཞུགས་ཚུལ་ཡིན་ལ་དེ་ལ་ལྡོག་པ་ཙམ་དུ་ཀུན་



ཨོ་རྒྱན་བསྟན་འཛིན་ནོར་བུས་ར་ཛང་
རྫོབ་དང་དོན་དམ་ཀ་དག་དང་ལྷུན་གྲུབ་སྟོང་པ་དང་སྣང་བ། སྟོང་དང་རྟེན་འབྲེལ་
ཇི་ལྟར་བཏགས་ཀྱང་དོན་དབྱེར་མེད་པའི་བདག་ཉིད་ཇི་ལྟ་བ་བཞིན་མངོན་སུམ་དུ་
གཟིགས་པ་ནི་སངས་རྒྱས་ཁོ་ན་ཡིན་ལ་གཞིའམ་གཤིས་ཀྱི་གནས་ལུགས་རང་ངོ་
མ་ཤེས་པས་མ་དག་པའི་རླུང་སེམས་གཡོས་པས་བདག་དང་ཕུང་པོ་སོགས་མ་དག་
པའི་རང་བཞིན་དུ་སྣང་ཞིང་དེ་ལྟར་འཁོར་བའི་སྡུག་བསྔལ་རྣམས་དང་འཁྲུལ་སྣང་
ཇི་སྙེད་པ་འབྱུང་བའི་རྩ་བ་ནི་བདག་ཕུང་ལ་བདེན་པར་འཛིན་པ་ས་བོན་དང་བཅས་
པ་ལས་བྱུང་ཞིང་དེ་ལས་གཞན་དུ་སྤངས་བར་བྱ་བ་ནི་གང་ཡང་མེད་ཅིང་དེ་ནི་བདེན་
པར་ཞེན་པའི་རྣམ་པར་རྟོག་པ་ཁོ་ན་ཙམ་དུ་ཟད་དོ། །དེ་ཉིད་སྤོང་བྱེད་མདོ་སྔགས་
རྒྱ་མཚོ་ལྟ་བུའི་གཞུང་ནས་ཇི་སྐད་བཤད་པའི་ཐབས་དབང་པོའི་རིམ་པས་སྣ་ཚོགས་
སུ་སྟོན་པ། ཐོག་མར་ཉོན་སྒྲིབ་རག་པོ་དག་པའི་དོན་དུ་སྒོ་གསུམ་དགེ་བར་སློབ་
ཅིང་མི་དགེ་བའི་ཚོགས་སྤངས་བ་ལས་འབྲས་ཡིད་ཆེས་དང་། དེའི་རྗེས་སུ་གཙོ་བོ་
སེམས་ཀྱི་ཞེན་པ་ཉོན་མོངས་པའི་རྣམ་རྟོག་སྤོང་བའི་དོན་དུ་ཆོས་བརྒྱད་དགྲ་རུ་ལྟ་
བས་བློ་སྦྱོང་ལ་འབད་ཅིང་། ཞེན་མེད་རྟོགས་པ་རྣམ་དག་སྐྱེ་བའི་སླད་དུ་བདག་མེད་
གཏན་ལ་ཕབ་སྟེ་སྒོ་དུ་མ་ནས་འབད་པའི་རྟེན་འབྲེལ་གྱིས་མཐར་ཐུག་གི་སྐུ་གཉིས་
སམ་གཉིས་སྣང་སྟོང་ཟུང་འཇུག་དེ་རྟོགས་པར་བྱེད་པའི་ཐབས་ཡིན་ཅིང་། དེ་ཉིད་
སྔགས་ལམ་དུ་གཞིའི་བཞུགས་ཚུལ་དེ་ཉིད་འབྲས་བུ་ལམ་བྱེད་ཀྱི་ཚུལ་དུ་སྐྱེ་
མེད་ཀྱི་གདངས་འགགས་མེད་ཀྱི་རོལ་པ་ལྷ་དང་དཀྱིལ་འཁོར་དུ་བསྒོམ་པས་མཚན་
རྟོག་སྦྱོང་བར་བསྟན་ཅིང་དོན་མ་དག་པའི་འཁྲུལ་བ་ཞེན་འཛིན་རྣམ་རྟོག་ལས་རླུང་
གི་རྒྱུ་བ་དང་བཅས་པ་དག་ན་ཆོས་ཉིད་ཀྱི་རང་བཞིན་མངོན་དུ་འགྱུར་བ་ཡིན་ཕྱིར་
ལས་རླུང་དབུ་མར་དག་བྱེད་རྩོལ་བ་ལ་ལྟོས་པའམ། རྩོལ་མེད་རིག་སྟོང་རྗེན་པའི་



མན་ངག་རྫོགས་པ་ཆེན་པོའ་གནད་ཐོར་བུའི་སྐོར།
ངོ་བོ་འཛིན་སྟངས་ཐམས་ཅད་དང་བྲལ་བར་རང་བབས་སུ་བཞག་པས་ལས་རླུང་
གི་རྒྱུ་བ་དག་སྟོབས་ཆེ་བས་གང་སྣང་ཞེན་འཛིན་གྱི་རྣམ་རྟོག་ཆེད་དགག་མ་དགོས་
པར་བདེན་མེད་དུ་ལམ་ལམ་གྲོལ་ཞིང་སྐྱེ་མེད་སེམས་ཀྱི་གནས་ལུགས་ཇི་བཞིན་
མཐོང་བར་འགྱུར་ལ། དེ་ལྟར་མཐོང་བའི་ཐབས་མཆོག་རྨད་དུ་བྱུང་བ་སྒོ་གསུམ་གྱི་
གནད་གཅུན་པས་འགགས་མེད་ལྷ་སྐུའི་རོལ་པ་རྩོལ་མེད་དུ་འབྱུང་ཞིང་། ཟག་ཕུང་
གཉིས་སྣང་གི་བག་ཆགས་དབྱིངས་སུ་དག་ཅིང་འཕོ་ཆེན་འཇའ་ལུས་རྡོ་རྗེ་རང་སྣང་
སྟུག་པོ་བཀོད་པའི་ཚུལ་དུ་སངས་རྒྱས་པ་ནི་གཞི་སྣང་སྟོང་གཟུགས་དེ་ཀའི་གནས་
ལུགས་ཇི་བཞིན་མངོན་དུ་གྱུར་པ་ཡིན་ཞིང་། དེའི་ཚེ་སངས་རྒྱས་རང་ངོས་ན་བདེན་
གཉིས་སོགས་གཉིས་ཆོས་ཀྱི་རྟོག་པ་སེམས་སེམས་བྱུང་གི་རྒྱུ་བ་ལོག་པར་ཤེས་པར་
བྱ་ཞིང་། སྔོན་སྨོན་འབྲེལ་བའི་དབང་གིས་ས་བཅུའི་སེམས་དཔའ་རྣམས་ལ་ལོངས་
སྤྱོད་རྫོགས་པའི་སྐུའི་བཀོད་པ་སྣང་བ་དང་། གཞན་ཡང་གདུལ་བྱའི་ཁམས་དབང་
བསོད་ནམས་ཀྱི་བྱེ་བྲག་གིས། བྱང་ཆུབ་ཆེན་པོ་བཟོ་དང༌། སྐྱེ་བ་སྤྲུལ་སྐུ་སོགས་ཇི་
ལྟར་འདུལ་བ་དེ་ལྟར་སྣང་སྟེ། བརྡ་ཚིག་གིས་ཆོས་ཀྱི་འཁོར་ལོ་མཐའ་ཡས་པས་གདུལ་
བྱ་འདུལ་བའི་འཕྲིན་ལས་རྟག་ཁྱབ་ལྷུན་གྲུབ་ཏུ་འཁོར་བ་མ་སྟོངས་པར་རྩོལ་མེད་
དུ་སྣང་བ་ཡིན་ནོ། །འདི་ནི་གཞི་ལམ་འབྲས་བུས་རྣམ་པར་བཞག་པ་མདོར་བསྡུས་
པ་སྟེ་རྒྱས་པར་གཞི་དང་གཞི་སྣང་གི་གྲོལ་འཁྲུལ་གྱི་ཚུལ་ལམ་གྱི་རིམ་པ། ས་ལམ་
གྱི་རྟོགས་པ་སྐྱེ་ཚུལ། གྲོལ་ས་འབྲས་བུའི་ཡོན་ཏན་སོགས་ངེས་ཤེས་ནང་ནས་སྐྱེ་
བའི་ཚུལ་ལ་བསམ་པར་བྱའོ། །
སྤྱིར་རང་བཞིན་གདོད་མའི་གནས་ལུགས་སེམས་ཀྱི་རང་བཞིན། སྣང་སྟོང་སྤྲོས་པའི་
མཐའ་དང་བྲལ་བ་དེ་ཉིད་དངོས་པོ་གཤིས་ཀྱི་བཞུགས་ཚུལ་ཡིན་ལ། དེ་ལ་ལྡོག་པ་



ཨོ་རྒྱན་བསྟན་འཛིན་ནོར་བུས་མཛང །
ཙམ་དུ་ཀུན་རྫོབ་དང་དོན་དམ། སྣང་བ་དང༌། སྟོང་པ། དབྱིངས་དང་ཡེ་ཤེས། ཀ་
དག་ལྷུན་གྲུབ། སྟོང་དང་རྟེན་འབྲེལ་ཞེས་ཇི་ལྟར་བཏགས་ཀྱང་། དོན་ཡོད་མེད་དང་
སྣང་སྟོང་སོགས་ཕྱོགས་རེའི་མཐའ་དང་བྲལ་བས་མཐའ་བྲལ། གཉིས་སྦྱོར་དང་
ཕུང་གསུམ་ལྟ་བུ་མ་ཡིན་པར་ཤེས་དང་ཤེས་བྱ་ཡུལ་དང་ཡུལ་ཅན་རོ་གཅིག་ཏུ་གྱུར་
པས་ཆོས་དབྱིངས། བྱིས་བློས་ཤེས་གསུམ་གྱི་ཡུལ་ལས་འདས་པས་བློ་འདས། རྣམ་
ཀུན་མཆོག་ལྡན་གྱི་སྟོང་ཉིད་ངང་གིས་གཟུང་འཛིན་གྱི་སྤྲོས་པ་ཉེ་བར་ཞུ་བ་རང་
བཞིན་གཞིའི་འོད་གསལ། བདེ་བར་གཤེགས་པ་ཐམས་ཅད་ཀྱི་ཐུགས་ཀྱི་གསང་
བ་མཐར་ཐུག་པ། རྣམ་པར་མི་རྟོག་པའི་ཡེ་ཤེས་ཆེན་པོ་གནས་ལུགས་དོན་དམ་
པའི་བདེན་པ་ཡིན་ལ། དེ་ཇི་ལྟ་བ་བཞིན་མངོན་སུམ་དུ་འགྱུར་བ་བདེན་གཉིས་
ཅིག་ཆར་དུ་གཟིགས་པའི་སངས་རྒྱས་འཕགས་པ་ཁོ་ན་ཡིན་ལ། བདེན་དངོས་མཐའ་
དག་དང་བྲལ་བའི་ཟུང་འཇུག་དེའི་རྩལ་ལས་སྟོང་གཟུགས་རྟེན་འབྲེལ་གྱི་སྣང་བ་
དབྱིངས་མ་རྟོགས་པའི་སེམས་ཅན་རྣམས་ལ་རྟོག་བཏགས་འགྲོ་དྲུག་གི་སྣང་བ་གཉིས་
ཆོས་སུ་སྣང་བ་དང་། བདེན་ཞེན་གློ་བུར་གྱི་སྒྲིབ་པ་དག་ཚེ་ཡེ་ཤེས་གཟུགས་སྣང་
གི་དཀྱིལ་འཁོར་འཆར་བ་སྐྱེ་འགགས་གནས་དམིགས་འགྲོ་འོང་དང་བྲལ་བའི་སྟོང་
གཟུགས་ཉག་གཅིག་ཏུ་སྣང་བ་སྟེ། ཡེ་ནས་སྣང་སྟོང་ཟུང་འཇུག་ཡིན་པའི་གནད་
ཀྱིས་ཏེ་སྒྲིབ་པ་བྲལ་མ་བྲལ་གྱིས་དག་མ་དག་ཏུ་སྣང་བ་ཙམ་ལས། གཞི་ལམ་འབྲས་
གསུམ་གྱི་སྐབས་སུ་འགགས་མེད་དུ་འཆར་བ་མེད་སྣང་རྟེན་འབྲེལ་གྱི་རོལ་པར་ཤེས་
པར་བྱའོ། །གཞིའམ་གཤིས་ཀྱི་གནས་ལུགས་རང་ངོ་མ་ཤེས་པས་མ་དག་པའི་རླུང་
སེམས་གཡོས་ཏེ་བདག་དང་ཕུང་པོའི་བསྡུས་པའི་མ་དག་པའི་རང་བཞིན་དུ་བརྟགས་
ཤིང་སྣང་བས་ཀུན་རྫོབ་བདེན་ཞེན་གྱི་དབང་གིས་སྡུག་བསྔལ་བར་འགྱུར་རོ། །དེ་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལྟར་འཁོར་བའི་སྡུག་བསྔལ་རྣམས་དང་། འཁྲུལ་སྣང་ཇི་སྙེད་ཀྱི་རྩ་བ་ནི་བདག་ཕུང་
ལ་བདེན་པར་འཛིན་པ་ས་བོན་དང་བཅས་པ་ལས་འབྱུང་ཞིང་། དེ་ལས་གཞན་དུ་
སྤང་བར་བྱ་བ་ནི་གང་ཡང་མེད་ཅིང༌། དེ་ནི་བདེན་པར་ཞེན་པའི་རྟོག་པ་ཙམ་དུ་
ཟད་དོ། །བདེན་ཞེན་དེ་ཉིད་སྤོང་བྱེད་མདོ་སྔགས་རྒྱ་མཚོ་ལྟ་བུའི་གཞུང་ནས་ཇི་སྐད་
བཤད་པ་རྣམས་དབང་པོའི་རིམ་པས་སྣ་ཚོགས་སུ་བསྟན་པ་ཡིན་ལ། དེ་ཡང་ཉོན་
སྒྲིབ་རགས་པའི་རྒྱུ་འབྲས་དག་པའི་དོན་དུ་སྒོ་གསུམ་དགེ་བར་སློབ་ཅིང་མི་དགེ་བའི་
ཚོགས་སྤངས་བ་ལས་འབྲས་ཡིད་ཆེས་ཀྱིས་འབད་ཅིང་། སྐྱབས་གསུམ་ལ་ངེས་ཤེས་
བརྟན་པོའི་ཡང་དག་ལམ་གྱི་རྩ་བ་ཚུལ་ཁྲིམས་རྣམ་པར་དག་པ་བསྲུང་སྟེ། ཉོན་
མོངས་པའི་ས་བོན་སྤང་བའི་དོན་དུ་ཆོས་བརྒྱད་དགྲ་རུ་ལྟ་བའི་བློ་སྦྱོང་སྒོམ་སྟེ་ཞེན་
མེད་ཀྱི་རྟོག་པ་རྣམ་དག་སྐྱེ་བའི་སླད་དུ་བདག་མེད་གཉིས་རིག་པའི་སྒོ་དུ་མ་ལ་བརྟེན་
ནས་གཏན་ལ་ཕབས་ཏེ་ཚོགས་གཉིས་རྫོགས་པའི་ཐབས་ལ་བརྟེན་པའི་རྟེན་འབྲེལ་
གྱིས། མཐར་ཐུག་གི་སྐུ་གཉིས་སམ། སྣང་སྟོང་ཟུང་འཇུག་དེ་རྟོགས་པར་བྱེད་པའི་
ཐབས་མ་ནོར་བ་ཡིན་ཞིང༌། དེ་ཉིད་སྔགས་ལམ་དུ་གཞིའི་བཞུགས་ཚུལ་དེ་ཉིད་
འབྲས་བུ་ལམ་བྱེད་གྱི་ཚུལ་དུ་བསྐྱེད་རིམ་གྱི་རྣལ་འབྱོར་སྐྱེ་མེད་ཀྱི་གདངས་འགགས་
མེད་ཀྱི་རོལ་པ་ལྷ་དང་དཀྱིལ་འཁོར་དུ་བསྒོམ་པས་མཚན་རྟོག་སྦྱང་བར་བསྟན་ཞིང་།
དོན་མ་དག་པའི་འཁྲུལ་བ་ཞེན་འཛིན་རྣམ་རྟོག་ལས་རླུང་གི་རྒྱུ་བ་དང་བཅས་པ་དག་
པས་ཆོས་ཉིད་རང་བཞིན་གྱི་འོད་གསལ་མཐོང་ཕྱིར་ལས་རླུང་དབུ་མར་དག་བྱེད་
ཐབས་ཀྱི་བྱེད་རྩོལ་ལ་ལྟོས་པའི་རྩོལ་བཅས་ཏེ་རྫོགས་རིམ་མཚན་བཅས་དང་། མཚན་
མ་མེད་པའི་རྫོགས་རིམ་ཆེན་པོ་རྩོལ་མེད་རིག་སྟོང་རྗེན་པའི་ངོ་བོ་འཛིན་སྟངས་མཐའ་
དག་དང་བྲལ་བར་རང་བབས་སུ་བཞག་པས་ལས་རླུང་གི་རྒྱུ་བ་དག་སྟོབས་ཆེས་



ཨོ་རྒྱན་བསྟན་འཛིན་ནོར་བུས་མཛད་
པས་གང་སྣང་ཞེན་འཛིན་གྱི་རྣམ་རྟོག་ཆེད་དུ་དགག་མ་དགོས་པར་བདེན་མེད་དུ་
ལམ་ལམ་གྲོལ་ཞིང་སྐྱེ་མེད་སེམས་ཀྱི་གནས་ལུགས་ཇི་བཞིན་མཐོང་བར་འགྱུར་ལ།
དེ་ལྟར་མཐོང་བའི་ཐབས་མཆོག་རྨད་དུ་བྱུང་བ་སྒོ་གསུམ་གྱི་གནད་གཅུན་པས་འགགས་
མེད་ལྷ་སྐུའི་རོལ་པ་རྩོལ་མེད་དུ་འབྱུང་ཞིང་། ཟག་ཕུང་གཉིས་སྣང་གི་རོལ་པ་དབྱིངས་
སུ་དག་ཅིང་། འཕོ་ཆེན་འཇའ་ལུས་རྡོ་རྗེ་རང་སྣང་སྟུག་པོ་བཀོད་པའི་ཚུལ་དུ་སངས་
རྒྱས་པ་ནི་གཞི་སྣང་སྟོང་ཟུང་འཇུག་དེ་ཀའི་གནས་ལུགས་ཇི་ལྟ་བ་བཞིན་མངོན་དུ་
གྱུར་པ་ཡིན་ཞིང༌། དེའི་ཚེ་སངས་རྒྱས་རང་ངོས་ནས་བདེན་གཉིས་སོགས་ཐ་དད་
ཀྱི་རྟོག་པ་སེམས་བྱུང་གི་རྒྱུ་བ་ལོག་པར་ཤེས་པར་བྱ་ཞིང་། སྔོན་སྨོན་དང་འབྲེལ་
བའི་དབང་གིས་ས་བཅུའི་སེམས་དཔའ་རྣམས་ལ་ལོངས་སྤྱོད་རྫོགས་པའི་སྐུའི་བཀོད་
པ་སྣང་བ་དང་། གཞན་ཡང་གདུལ་བྱའི་ཁམས་དབང་བསོད་ནམས་ཀྱི་བྱེ་བྲག་གིས།
བྱང་ཆུབ་ཆེན་པོ་དང་། བཟོད་དང་། སྐྱེ་བ་སྤྲུལ་སྐུ་སོགས་ཇི་ལྟར་འདུལ་བ་ལ་དེ་
ལྟར་སྣང་སྟེ་བརྡའམ་གསུང་གིས་ཆོས་ཀྱི་འཁོར་ལོ་མཐའ་ཡས་པ་བསྐོར་བར་སྣང་
སྟེ་གདུལ་བྱ་འདུལ་བའི་ཕྲིན་ལས་ལྷུན་གྲུབ་ཏུ་འཁོར་བ་མ་སྟོང་བར་རྩོལ་མེད་དུ་
སྣང་བ་ཡིན་ནོ། །འདི་ནི་གཞི་ལམ་འབྲས་བུས་རྣམ་པར་གཞག་པ་ཤིན་ཏུ་མདོར་
བསྡུས་ནས་བསྟན་པ་སྟེ། རྒྱས་པར་གཞི་དང་གཞི་སྣང་གི་གྲོལ་འཁྲུལ་འབྱུང་ཚུལ་
ས་ལམ་གྱི་རིམ་པ་བགྲོད་པས་ཉམས་དང་རྟོགས་པ་སྐྱེ་ཚུལ། གྲོས་ས་འབྲས་བུའི་
ཡོན་ཏན་མངོན་དུ་འགྱུར་བའི་ཚུལ་སྟོན་པ་ཐུགས་རྗེ་ཅན་གྱི་བཀའ་དང༌། རྒྱ་བོད་
མཁས་པའི་མན་ངག་དང་། རང་གི་དངོས་སྟོབས་ཅི་རིག་པ་ལ་བརྟེན་ཏེ་འོལ་སྤྱི་
དང༌། རྟོག་གེ་ཕྱི་ཤོར་དུ་མ་སོང་བར། ཟབ་དོན་གནད་ཀྱི་གདམས་པ་ལ་ངེས་ཤེས་
ནང་ནས་སྐྱེ་བའི་ཚུལ་ལ་འབད་པར་བྱའོ། །དགེའོ། །དགེའོ། །དགེའོ། །



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
གཞན་དག་ཆོས་ཐམས་ཅད་སྟོང་པར་བརྗོད་ན་སྟོང་ཉིད་ཡན་གར་བར་འགྲོ་བའི་
སྐྱོན་ཡོད་ཕྱིར། ཁྱད་གཞི་ཕུང་སོགས་ཚད་མར་གྲུབ་པ་མེད་ན་ཁྱད་ཆོས་བདེན་སྟོང་
མི་འཐད་པར་བཞེད་ལ། བདེན་སྟོང་དེ་ཕུང་སོགས་ལས་གཞན་གྱི་རང་བཞིན་མ་
ཡིན་པས་སྟོང་དང་རྟེན་འབྱུང་དབྱེར་མེད་པ་དེའི་ཕྱིར་སྣང་སྟོང་གི་ཕྱོགས་སུ་མ་ལྟུང་
བར་མཐའ་བྲལ་དུ་བཞེད་དེ། སྣང་དངོས་ཀུན་རྫོབ་དང་། བདེན་སྟོང་དོན་དམ་གྱིས་
རྟག་ཆད་ཀྱི་མཐའ་བསལ་བ་དང་། དོན་དམ་བདེན་སྟོང་ཞེས་པ་དེ་དཔེར་ན་བུམ་
པ་ལྟ་བུའི་ཁ་མཆུ་སོགས་སོ་སོར་བསལ་ན་བཏགས་དོན་མ་རྙེད་པའི་མེད་དགག་ཙམ་
དུ་བཞག་པ་སྟེ། དེ་ལྟར་གསུང་རྒྱུ་ཡིན་པ་འདྲ་ལ། འདིའི་གནད་ཀྱིས་སངས་རྒྱས་
རང་སྣང་ལོངས་སྐུ་མི་བཞེད་པའི་རྒྱུ་མཚན་དང་། ལམ་དུས་མཉམ་བཞག་སྐབས་
མེད་འཛིན་དགོས་པ་དང་། སྔགས་ཀྱི་ཐབས་ལམ་སྐབས་ཞུ་བདེ་ལ་བདེན་སྟོང་གིས་
རྒྱས་བཏབ་པ་བདེ་སྟོང་དབྱེར་མེད་དུ་བཞེད་པ་དང་། གཞན་ཡང་འཆི་བའི་འོད་གསལ་
སྐབས་ཐབས་ཁྱད་པར་ཅན་གྱིས་གཞིའི་འོད་གསལ་ཟིན་ཡང་སྔར་དཔྱད་ཤེས་ཀྱི་
ལྟ་བ་མ་དྲན་ན་མི་གྲོལ་ཏེ་འོད་གསལ་དེ་བདེ་བ་ཙམ་ཁོ་ན་ཡིན་པར་འདོད་པ་དང་།
འཕགས་པའི་མཉམ་བཞག་ན་བདེན་མེད་དུ་འཛིན་པ་ཡོད་པར་བཤད་པ་དང་། བདེན་
སྟོང་མངོན་སུམ་དུ་རྟོགས་པས་སྒྲིབ་པ་མཐའ་དག་བྲལ་ཚེ་ཐབས་ཚོགས་བསགས་
ལས་བསྐྱེད་པའི་སྟོབས་སོགས་ཡོན་ཏན་རྒྱ་མཚོ་སྔར་མེད་གསར་སྐྱེའི་ཚུལ་དུ་འདོད་
པ་སོགས་དོན་དམ་སྟོང་རྐྱང་མེད་དགག་ཙམ་དུ་བཞེད་པ་ལས་བྱུང་ངམ་སྙམ།
འགའ་ཞིག་གིས་དྲི་བར། ཅི་རྙིང་མ་པ་འདིའི་སེམས་ངོ་སྐྱོང་ཞེས་པ་འདི་གསར་ཕྱོགས་
རྗེའི་ལམ་རིམ་ལ་སོགས་པར་ཞི་གནས་ཀྱི་སྐྱོང་ཚུལ་གསུངས་པ་དང་གནད་གཅིག་
པ་ཡིན་ནམ་ཟེར་བ་ལ། ལགས་རིན་པོ་ཆེ་ཁོ་བོ་ནི་མཚན་ཉིད་ཀྱི་གཞུང་ལ་སོགས་



ཨོ་རྒྱན་བསྟན་འཛིན་ནོར་བུས་མཛད་
པར་མ་སྦྱང་བས་ཇི་བཞིན་མཁས་པ་མགུ་བ་བསྐྱེད་པའི་ལན་ཞུ་མི་ནུས་མོད། འོན་
ཀྱང་ངེད་རང་གི་བསམ་ཚོད་ལ་འདི་སྙམ་སྟེ་སྤྱིར་དོན་དམ་དཔྱོད་བྱེད་ཀྱི་རིགས་པས་
ཆོས་རང་བཞིན་མེད་པར་ཐག་བཅད་ནས་ཉམས་སུ་ལེན་པ་ལ་གསར་རྙིང་འདྲ་སྟེ།
གསང་མས་རང་བཞིན་མེད་པར་གཏན་ལ་དབབ་པ་དེ་ཡང༌། སྟོང་གཞི་མེད་པའི་
སྟོང་ཉིད་དང་། ཤེས་བྱེད་མེད་པའི་ཤེས་བྱ་ཁོ་ན་ཡོད་ཞེས་འདོད་པ་མིན་པ་འདྲ་སྟེ།
སྟོང་རྟེན་འབྱུང་དབྱེར་མེད་དུ་ཡང་ཡང་གསུངས་འདུག རྙིང་མས་ཀྱང་སྤྲོས་བྲལ་
དང༌། ཡོད་མིན་མེད་མིན་དང༌། ཀ་དག་ལྷུན་གྲུབ་སོགས་ཟེར་བ་དེའང་སྣང་སྟོང་
དབྱེར་མེད་དུ་སྟོན་པ་ཙམ་ལས་དེ་འདྲའི་བདེན་དངོས་ནི་མི་འདོད་པར་འདུག་ལགས།
དེ་ལྟ་ནའང་དགེ་ཕྱོགས་དག་བསགས་སྦྱང་ཞི་ལྷག་སོགས་ཇི་སྐད་བཤད་པ་ལྟར་
བྱས་ཏེ། སྔགས་སྐབས་བསྐྱེད་རིམ་ལ་གོམས་པ་གནད་དུ་སོན་པས་སྦྱོར་དྲུག་དང་
རིམ་ལྔ་ལྟ་བུའི་ཉེ་རྒྱུའི་ལམ་བསྒོམ་སྟེ་རྡོར་བཟླས་བུམ་ཅན་ལ་སོགས་པར་གནད་
དུ་བསྣུན་པའི་རྩོལ་བ་ལ་བརྟེན་ནས་སེམས་དབེན་སྣང་གསུམ་གྱི་དྲངས་པའི་འོད་
གསལ་བདེན་མེད་རྟོགས་པ་དང་ཟུང་དུ་ཆུད་པ་དེ་ཉམས་སུ་ལེན་རྒྱུ་མཐར་ཐུག་ཡིན་
པ་འདྲའམ་སྙམ་ལགས། རྙིང་མ་པ་རྣམས་ཀྱང་བསྐྱེད་རིམ་དང་ཐིག་ལེར་གནད་དུ་
བསྣུན་ནས་འོད་གསལ་བསྐྱེད་པ་ཡང་ཡོད་ཀྱང་འདིར་སྔོན་འགྲོ་བསགས་སྦྱང་སྤེལ་
གསུམ་བླ་མའི་རྣལ་འབྱོར་ལ་ཡང་ཡང་གནད་དུ་བསྣུན་ཏེ་ཕྱི་ཡུལ་སེམས་ཀྱི་བག་ཆགས་
ཀྱི་སྣང་བ་དང་། སེམས་བྱུང་གནས་འགྲོ་གསུམ་ལ་སོགས་པས་བརྟགས་ཏེ་རང་བཞིན་
མེད་པར་བསམ་བྱུང་གིས་ངེས་པ་རྙེད་པར་བྱས་ནས། བླ་མ་ལ་མོས་གུས་ཐུན་མིན་
དང་། དམ་ཚིག་རྣམ་པར་དག་པ་གཞིར་བཅས་ལ། དབང་དང་ངོ་སྤྲོད་བཏབས་པས་
སེམས་ཀྱི་རང་བཞིན་བདེན་མེད་ཀྱི་ངོ་བོ་བསམ་བྱུང་ལས་འདས་པའི་མྱོང་བ་གཏིང་
30



མན་ངག་རྫོགས་པ་ཆེན་པོའི་གནད་ཐོར་བུའི་སྐོར
ནས་སྐྱེས་ཤིང་། དེའི་ངང་བསྐྱང་སྟེ་བསྒོམ་པས་སྔར་བཤད་སྣང་གསུམ་གྱིས་དྲངས་
པའི་སྤྲོས་བྲལ་འོད་གསལ་གྱི་ངོ་བོ་མཐོང་ཞིང་ཆགས་སྡང་དགག་སྒྲུབ་རེ་དོགས་སོགས་
རྩོལ་བས་ཆེད་དུ་གཞིག་མ་དགོས་པར་ངང་གིས་འཁྲུལ་རྟོག་སྒྱུ་མ་ལྟ་བུར་མཐོང་
ནས་ཞེན་འཛིན་མེད་པར་གྲོལ་བར་བསྒོམ་པར་འདུག་སྙམ་ལགས། དེ་ལ་གཞན་
དག་འདི་སྙམ་སྟེ། རྙིང་མ་བ་འདི་དག་སེམས་གསལ་རིག་ཙམ་ངོ་སྤྲད་དེ་སེམས་
འཛིན་སྐྱོང་བསྒོམ་གྱི་མཐར་ཐུག་ཏུ་འཛིན་འདུག་སྙམ། ཕལ་ཆེར་གསར་མ་འདིའི་
བདེན་མེད་རིགས་ལམ་ནས་བསམ་བྱུང་གིས་ངེས་པ་རྙེད་ཚེ། བསྲུང་སྡོམ་དང༌།
བསགས་སྦྱང་ཙམ་གཙོ་བོར་བྱས་ཏེ་དཀོར་སོགས་ལ་ཅི་མི་སྙམ་དུ་མངའ་ཐང་ལ་
ཐུགས་རྩེ་གཏད་ནས་བཞུགས་པས་ཆོག་སྙམ་པ་གཉིས་འདུག་ཀྱང་སྲིད་མཐའ་མ་
བཀག་པ་ཙམ་ལས། གཞན་མཁྲིས་ནད་ཅན་ལ་དུང་སེར་འཛིན་གྱི་དཔེ་ལྟ་བུ་ལས།
དོན་དམ་པར་གོང་མ་ཐམས་ཅད་ཀྱི་ཐུགས་ཀྱི་ཞེ་ཕུགས་འདྲ་འམ་སྙམ་ཡང་ཇི་བཞིན་
ལུགས་གང་ལ་ཡང་ཐོས་བསམ་སྒོམ་གསུམ་གྱི་ངེས་ཤེས་ཁྱད་པར་ཅན་མ་ཐོབ་པས་
ཞུ་མ་ཤེས་པ་ལ་དགོངས་ཚོམ་མེད་པར་ཞུ། དགེའོ། །དགེའོ། །དགེའོ། །སརྦ་མངྒ་
ལཾ་ཛ་ཡནྟུ།



ཨོ་རྒྱན་བསྟན་འཛིན་ནོར་བུས་མཛད་
༄༅། །མཁྱེན་རབ་མཆོག་གིས་རྒྱལ་བའི་དགོངས་པ་རྟོགས། །དམིགས་མེད་བརྩེ་
བས་འགྲོ་ལ་བུ་བཞིན་སྐྱོངས། །སྐལ་བཟང་ཐར་པར་འདྲེན་པའི་དེད་དཔོན་མཆོག །
དྲིན་རྗེ་བླ་མ་མཆོག་དེས་ཁྱོད་ལ་བསྲུང༌། །གྲོགས་ཁྱོད་སྙིང་ནས་རྣམ་དག་ཆོས་ལ་
སྤྲོ༑ །བརྩེ་བའི་བསམ་པས་གཅིག་ཏུ་བདག་ལ་འཕྲེང༌། །དེ་ཕྱིར་སྙིང་གི་གཏམ་འདི་
སྤོབ་བགྱིད་ན། །ཡལ་བར་མ་དོར་སྙིང་གི་དྭངས་མར་ཟུངས། །དེང་སང་འགྲོ་བ་སྐལ་
ངན་བྱ་བྱེད་མང་། །ཆོས་དོན་ཚུལ་བཞིན་བཤད་ཀྱང་ཉན་མཁན་མེད། །རང་ཚོད་
བྱ་བ་མི་བྱེད་གཡེང་ལ་རྒྱུག །རང་གིས་རང་ཕུང་དོན་མེད་མ་གཟིགས་སམ། །ཐོས་
ལྡན་ཡིན་ཡང་སྤང་བླང་བགྱི་བ་མེད། །དབེན་པར་བསྡད་ཀྱང་རྣམ་གཡེང་འཁོར་
ལོས་ཁྱེར། །ཐར་འདོད་ཡིན་ཞེས་གཞོན་ནུའི་རེག་བདེ་གཉེར། །བསམ་སྤྱོད་ལོག་
པར་སོང་བ་མ་དགོངས་སམ། །རང་སྐྱོན་སེམས་དང་སྲས་བཅས་རྒྱལ་བས་ཁྲེལ། །
གཞན་སྐྱོན་བསམ་ན་སྙིང་ནས་མཆི་མ་ལྷོང་། །ཚུལ་འདི་དགོངས་ལ་ང་རྒྱལ་མ་བྱེད་
པར། །སྙིང་ནས་བརྩོན་པས་ཐར་ལམ་བསྒྲུབ་པར་རིགས། །དལ་འབྱོར་རིན་ཆེན་
ཐོབ་པ་ད་རེས་ཙམ། །རྙེད་དཀའ་འཇིག་སླ་ལས་ཀྱི་རྗེས་སུ་འབྲང་། །འཁོར་བའི་
སྡུག་བསྔལ་ལས་སྐྱོབས་དཀོན་མཆོག་གསུམ། །མི་བསླུ་ངེས་པའི་བཀའ་ལ་ཡིད་
ཆེས་མཛོད། །ཐེག་ཆེན་ལམ་རྩ་དམ་པ་གསུམ་ཉིད་དེ། །དེ་ཡི་ཉམས་ལེན་མདོ་སྔགས་
ཀྱི་ཆོས་ཀྱི་སྒོ། །སྒྲུབ་འདོད་སྤྲོ་བས་བག་ཡོད་དྲན་ཤེས་ལ། །སྐད་ཅིག་མིག་གཡེང་
སྙིང་ལ་རྡོ་རུས་གཏུགས། །རྨད་བྱུང་འབྲས་བུའི་བགོ་བཤའ་མི་ཟད་པས། །སྐལ་བཟང་
འགྲོ་བའི་དབུལ་བ་རྒྱུན་གཅོད་པ། །དྲི་མེད་ཚུལ་ཁྲིམས་རྩ་བ་རབ་བརྟན་ཞིང་། །
ཐོས་བསམ་ཡལ་ག་རྒྱས་ལས་གཞན་དུ་མིན། །ན་གཞོན་གསར་བའི་མྱུ་གུ་ངོམ་པའི་
ཚེ༑ ༑ཟོལ་མེད་ཚུལ་ཁྲིམས་རྩ་བ་མ་བརྟན་ན། །ད་གཟོད་ཡིད་ཀྱི་ལོ་འདབ་རྒྱས་



མན་ངག་རྫོགས་པ་ཆེན་ངོན་གནང་ཐོར་བུའི་སྒོར་
ཀྱང་སྲིད། །ཉམས་མྱོང་སྒོམ་པའི་འབྲས་བུ་མི་སྨིན་དོགས། །བརྗིད་ལྡན་ཁྲིམས་ཀྱི་
འགྲམ་གཞི་བརླིང་མིན་ན། །ཐོས་བསམ་སྒོམ་པའི་ཁང་བཟང་ལེགས་པ་ཡང་། །
སྐྱོན་ལྡན་འཆི་བའི་ཆར་གྱིས་གདུང་བའི་ཚེ། །སྣ་ཚོགས་ཡི་མུག་མྱ་ངན་སྐྱེ་བའི་རྒྱུ། །
གང་ན་འདི་ཕྱིའི་དགེ་ལེགས་མ་ལུས་པ། །ཚུལ་ཁྲིམས་ཁོ་ནས་རང་དབང་བགྱིད་
ངེས་ན། །ཞི་ལྷག་རྨད་བྱུང་ཡོན་ཏན་རྒྱ་མཚོའི་མཛོད། །རིག་མིན་ཁྱད་དང་མཛའ་
བས་བརྩོན་པར་རིགས། །མདོར་ན་མངོན་མཐོ་ངེས་ལེགས་མ་ལུས་པའི། །ལམ་
དང་འབྲས་བུའི་ཡོན་ཏན་ཇི་སྙེད་ཀུན། །ཚུལ་ལྡན་བརྩོན་པའི་ལག་རྗེས་ཁོ་ན་ཞེས། །
ཚད་མ་གསུམ་གྱིས་གྲུབ་ཕྱིར་བརྩོན་པར་མཛོད། །
ཀྱེ་ཧོ་གྲོགས་དག་འཆལ་ཁྲིམས་བག་མེད་དུག །མྱང་ཞིང་མྱོང་ཞིང་འདི་ཕྱིའི་དུ་ཁས་
གདུང་། །དགེ་ལེགས་བྱེད་པོ་ཚུལ་ཁྲིམས་བདུད་རྩིའི་ཟས། །བཏུང་བཞིན་བཏུང་
བཞིན་ཡོན་ཏན་ལུས་བཟང་རྒྱས། །གང་ན་ཉེས་ཀུན་རྩ་བ་རབ་འཛིན་ཅིང་། །ལྷར་
བཅས་འགྲོ་བས་གཅིག་ཏུ་ཁྲེལ་བའི་གནས། །གཞོན་ནུའི་རེག་བདེ་མ་བརྟགས་འཕྲལ་
དགའི་ཉམས། །དུག་བཞིན་འཛེམས་བག་མཛོད་དང་སྙིང་གི་བུ། །གྲོགས་ཁྱོད་ད་
སྔོན་དགེ་ལ་བློ་གྲོས་བཟང་། །མཁས་གྲུབ་མི་ཡི་སེང་གེ་དག་དང་མཇལ། །ཚུལ་
མིན་སྤྱོད་པ་དང་དུ་མི་ལེན་པ། །སྔོན་བསགས་དཀར་བའི་རང་འབྲས་ཁོ་ན་ཡིན། །
ད་ནི་སྐུ་ཚེའི་འདུ་བྱེད་འཚོ་དེ་སྲིད། །འཆལ་ཁྲིམས་ལས་ལ་སྙིང་ནས་མི་འཇུག་པའི། །
དམ་བཅའ་རབ་བརྟན་རྣམ་དག་ཁྱོད་ཀྱིས་མཛོད། །རྒན་པོ་བདག་གི་བསམ་པ་དེ་
ཡིས་རྫོགས། །དེ་ཡིས་ཁྱོད་ལ་འདི་ཕྱིའི་དཔལ་འབྱོར་འདུ། །བླ་མ་ལྷར་བཅས་བསྔགས་
པའི་མེ་ཏོག་འཐོར། །སྲས་བཅས་རྒྱས་པས་ཚེ་རབས་རྗེས་སུ་འཛིན། །བདེ་ནས་



རྡོ་གྲུབ་བསྟན་པའི་ཉི་མས་མཛད།
བདེ་འགྲོ་མྱ་ངན་འདས་པ་ཐོབ། །དགེའོ། །དགེའོ། །དགེའོ།། །།
༄༅། །ན་མོ་གུ་རུ། ད་ལམ་རྗེ་ཉིད་ཀྱིས་རྫོགས་ཆེན་ཕྱོགས་ལས་
བརྩམས་པའི་བཀའ་འདྲི་འགའ་ཞིག་གནང་བ་འདི་རིགས་ལ་རང་འདྲ་
བའི་བློ་དམན་གྱིས་ཇི་བཞིན་ཞུ་བའི་རྔོ་ཐོགས་དཀའ་ཡང་འཕྲལ་དུ་
གོ་ཚོད་ཕྱོགས་ཙམ་སྙན་དུ་གསོལ་ན། །
དྲི་བ་དང་པོར། རྫོགས་ཆེན་གྱི་གཞུང་དུ་གཞི་ལ་འཁྲུལ་གྲོལ་གྱི་གཞི་གཉིས་སུ་དབྱེ་
བའི་གྲོལ་གཞི་ཕྱོགས་ཙམ་གོ་རུང་། འཁྲུལ་གཞི་གྲོལ་གཞིར་ལྷུན་གྲུབ་ཏུ་འདོད་པ་
ནི་གཞི་སྐྱོན་ཅན་གྱི་ཁས་བླངས་ལགས་ན། འཁྲུལ་གཞི་འདི་གློ་བུར་བ་ཞིག་ཡིན་
ནམ་མིན་ཞེས་པ་འདི་ལ། བྲམ་ཟེ་ཆེན་པོས། སེམས་ཉིད་གཅིག་པུ་ཀུན་གྱི་ས་བོན་
ཏེ༑ ༑གང་ལ་སྲིད་དང་མྱ་ངན་འདས་འཕྲོ་བ། །ཞེས་གསུངས་པ་ལྟར། འོད་གསལ་
གཉུག་མའི་སེམས་གཅིག་པུ་དེ་ཀ་ངོ་མ་ཤེས་ན་འཁྲུལ་བའི་གཞི་དང་། ངོ་ཤེས་ནས་
བརྟན་པ་ཐོབ་ན་གྲོལ་སར་འགྱུར་ཏེ་སྔ་མ་གཞི་དང་ཕྱི་མ་འབྲས་བུའི་གནས་སྐབས་
ཡིན་པས་དེ་གཉིས་གཅིག་ཏུ་སྨྲ་བ་ཀུན་མཁྱེན་ཆེན་པོས་བཀག་ཡོད། གཞིའི་སྐབས་
སུ་འཆི་ཐེང་རེ་བཞིན་འོད་གསལ་དེ་ཡོངས་རྫོགས་འཆར་ཡང་ངོ་མ་ཤེས་བའི་དབང་
གིས་སླར་ཡང་འཁྲུལ་བའི་གཟུང་འཛིན་གྱི་ཡོ་ལང་དུ་ལྡོག་ལ། གྲོལ་སར་སྡེབ་དུས་
རང་ཐོག་ཏུ་བཙན་ས་ཟིན་པས་ཕྱིར་མི་ལྡོག་པའི་ཁྱད་པར་ཡོད། གཞིའི་དུས་སུ་རང་
ངོ་མ་ཤེས་བས་རང་རྩལ་འཁྲུལ་བར་ཤར་བ་འདི་ལ་དཔྱད་པ་ཉིད་ཀྱིས་འཁྲུལ་བའི་
གཞི་བྱེད་པ་དེ་འོད་གསལ་ཁོ་རང་གི་གཉུག་མའི་རང་གཤིས་མིན་པར་རྟོགས་ནུས་
ཏེ༑ དེ་ལྟར་མ་ཡིན་ན་དེའི་རང་ངོ་ཇི་ལྟར་ཤེས་ཤིང་ཇི་ལྟར་རྩལ་རྫོགས་པ་དེ་ལྟ་དེ་



མན་ངག་རྫོགས་པ་ཆེན་པོཀཾ་གནད་བོར་བའ་སྒོར།
ལྟར་སྲིད་པའི་འཁྲུལ་སྣང་མཆེད་རིགས་པར་ཐལ་བའི་ཕྱིར་རོ། །དེའི་ཕྱིར་འཁྲུལ་
གཞི་དང་གྲོལ་ས་གཅིག་ཏུ་མི་འདོད་ཅིང་འཁྲུལ་གཞིར་འདོད་པའི་གཞིའི་འོད་གསལ་
གློ་བུར་བའི་ཆོས་སུའང་ཁས་མི་ལེན་པས་ཀ་དག་ལྷུན་གྲུབ་གཉིས་ཕྱོགས་རེར་བཅད་
པའི་འདོད་ཚུལ་རྣམས་དང་མི་འདྲ་སྙམ་པ་ལགས། བཀའ་འདྲི་གཉིས་པ། གཞི་ལ་
འཁྲུལ་བ་མ་གྲུབ་ཀྱང་གཞི་སྣང་གི་རྩལ་ལ་བཟང་ངན་དུ་འཛིན་པས་འཁྲུལ་བ་དེ།
དེ་ལྟར་འཁྲུལ་མཁན་གྱི་རླུང་སེམས་ཐ་དད་ཅིག་ཡོད་པ་ཡིན་ནམ་ཞེས་གསུངས་པ་
ལ༑ གཞིའི་འོད་གསལ་འཁྲུལ་བའི་ངོ་བོར་སྐྱེས་མ་མྱོང་ཞིང་མི་སྲིད་པས་ཡེ་གྲོལ་
དང་གདོད་ནས་རྣམ་དག་དང་ཀ་དག་སོགས་སུ་བརྗོད་ལ། གཞི་སྣང་ལ་འཛིན་བཞུགས་
པའི་རླུང་སེམས་དེ་མ་འཁྲུལ་ཟེར་མི་ནུས་པས་དེ་གཉིས་མི་གཅིག་ཅིང་ཐ་དད་དུ་
འཇོག་དགོས་ཀྱང་། འཁྲུལ་བ་འོད་གསལ་མིན་ཡང་འོད་གསལ་སྤངས་པའི་འཁྲུལ་
བ་ཅིག་མེད་པར་རིག་འཛིན་གོང་མས་གསུངས་པ་ལྟར་དེ་འདྲའི་འཁྲུལ་བ་དེ་འོད་
གསལ་དེའི་བདག་ཉིད་དང་ངོ་བོ་ཉིད་དུ་ཁས་བླང་དགོས་ཀྱི་རྫས་ཐ་དད་དུ་མི་འཇོག་
པར་སེམས་ལགས།
གསུམ་པ། ཆོས་སྐུ་ཡེ་ཤེས་རིག་པ་རྣམས་ལ་འཁྲུལ་ནས་ཀུན་གཞི་རྣམ་ཤེས་སེམས་
སུ་ལོག་པ་འདི་གསུམ་སྔ་མ་གསུམ་བཅིངས་གྲོལ་ལས་འདས་ཤིང་རྒྱ་ཆད་ཕྱོགས་
ལྷུང་བྲལ་བའི་གཤིས་ཅི་ཡང་མ་ཡིན་པ་ལ་ཅི་ཡང་འབྱུང་རུང་མེ་ལོང་དུ་གཟུགས་
བརྙན་སྣ་ཚོགས་འཆར་བ་སོགས་ཀྱི་དཔེས་བསྟན་རུང་འཁོར་བར་སྣང་ཙམ་མིན་པ་
ཞེན་འཁྲུལ་གྱི་བཅིངས་པའི་སེམས་ཅན་རྣམས་བྱུང་བའི་གནད་འདི་ཇི་ལྟར་ཡིན་
ཞེས་པར། གཞི་ལས་གཞི་སྣང་དུ་གཡོས་ཞེས་པའི་གཞི་སྣང་ནི་སྐུ་དང་འོད་དང་
ཐིག་ལེ་སོགས་ཡུལ་སྣང་གི་རྣམ་པ་ཅན་ཁོ་ནར་མི་བྱའི་ཐུགས་རྗེའི་རིག་ཆ་ཕྱིར་གསལ་
དུ་མཆེད་པའང་དེར་འཇོག་དགོས་ལ། དེའི་རྩལ་ལམ་ཤུགས་ལས་གསེར་གྱི་གཡའ་



རྡོ་གྲུབ་བསྟན་པའི་ཉི་མས་ར་ཛད །
དང་ཆུའི་ཉ་ལྕིབ་ལྟར་ཡུལ་ཤེས་སོ་སོར་སྣང་བའི་ཤེས་པ་གློ་བུར་བའི་ཆར་གྱུར་པ་
ཕྲ་མོ་དང་པོར་མཆེད་པ་ལ་ཀུན་གཞི་ཞེས་བྱ། དེའི་རླུང་སེམས་ཇེ་རགས་སུ་སོང་བ་
ལས་ཚོགས་དྲུག་ཉོན་ཡིད་དང་བཅས་པར་སོང་ལུགས་རྫོགས་ཆེན་གྱི་གཞུང་ཆེན་
པོ་རྣམས་སུ་མ་རྟོགས་སེམས་ཅན་གྱི་འཁྲུལ་ཚུལ་བསྟན་པའི་སྐབས་ནས་རྒྱ་ཆེར་
བཤད་པ་དེ་ལགས། དེ་ལྟར་ན་རིག་པ་དངོས་ཀ་དག་ཡིན་པས་ཞེན་འཛིན་གྱི་རྣམ་
པར་མི་འབྱུང་ཡང་དེ་ལས་ཤར་བའི་སེམས་རགས་པ་རྣམས་ཐ་མལ་བའི་ཞེན་འཛིན་
དུ་འཆར་ལ། དེའི་དབང་གིས་འདུ་བྱེད་ཀྱི་ལས་དང་སེམས་ཅན་དང་སེམས་ཅན་གྱི་
གནས་རྣམས་འབྱུང་ཚུལ་མཁྱེན་སླ་བ་ལགས། བཞི་པར། འཆི་ཁའི་བར་དོ་དང་བོ་
ནམ་མཁའ་སུམ་ཕུག་གི་ཉམས་ལེན་དང་སྒྲ་འཕོ་སྟོབས་སུ་གྱུར་པ་ལ་སྣང་མཆེད་ཐོབ་
པའི་ཐིམ་རིམ་འབྱུང་ངམ་མི་འབྱུང་ཞེས་བར། དེ་དག་གང་ལའང་ཐིམ་རིམ་དེ་འབྱུང་
དགོས་པར་སེམས་ཏེ། འོད་གསལ་སྦུབས་འཇུག་གིས་གྲོལ་བ་ནི་འཆི་བའི་འོད་གསལ་
གྱི་དུས་སུ་བརྟན་པ་ཐོབ་པ་ཡིན་ལ། འོད་གསལ་དེའི་སྔོན་དུ་ཐིམ་རིམ་དེ་འབྱུང་དགོས་
པའི་ཕྱིར་དང་། གྲོང་འཕོ་གྲོང་འཇུག་གིས་གྲོལ་ན་རྣམ་ཤེས་ལུས་ལས་འཐོན་པའི་
ཚེ་དག་པའི་གནས་སུ་འཕོ་བ་ཡིན་པ་གང་ཞིག རྣམ་ཤེས་ལུས་ལས་འཐོན་པ་ནི་ཐིམ
་རིམ་གྱིས་དྲངས་པའི་འཆི་བ་འོད་གསལ་གྱི་མཐར་ཡིན་པའི་ཕྱིར་རོ། །
ལྔ་བ། རྣམ་ཤེས་སྣང་བ་ལ་ཐིམ་སོགས་ཀྱི་འགྲོས་དང་། རྣམ་ཤེས་ནམ་མཁའ་ལ་
ཐིམ་པའི་འགྲོས་གཉིས་ཀྱི་ཁྱད་པར་གང་ཡིན་ཞེས་པར། རྣམ་ཤེས་ནམ་མཁའ་ལ་
ཐིམ་ཚུལ་ཉིད་རྒྱས་པར་བྱེ་ན་རྣམ་ཤེས་སྣང་བ་དང༌། སྣང་བ་མཆེད་པ་ལ་ཐིམ་པ་
སོགས་སུ་འགྱུར་བས་གནད་གཅིག་པ་ལགས། དྲུག་པ། ཁུ་རྡུལ་རླུང་གསུམ་གྱི་
ཐིམ་རིམ་འདི་བཙན་ཐབས་སུ་བཅད་པའི་སྦས་དོན་མན་ངག་ཨེ་ཡོད་གསུངས་པར།
སྣང་མཆེད་ཐོབ་པའི་ཐིམ་རིམ་འདི་དག་རླུང་ཐིམ་པའི་ཐིམ་རིམ་ཁོ་ནར་བཤད་པ་



ར་ན་ངག་རྡོ་གས་་པ་ཆེན་པོའི་གུརད་ཐོར་བུ ཀཾ ་སྐྱོར་
དང༌། ཁུ་རྡུལ་རླུང་གསུམ་གྱི་ཐིམ་རིམ་དུ་བཞག་པའི་བཤད་སྒྲོས་མི་འདྲ་ཙམ་ཡོད་
པར་སྣང་། གང་ལྟར་ཡང་ཚེ་འདིར་འཚང་རྒྱ་བ་རྣམས་ནི་མཐོང་བའི་ཆོས་ཉིད་ལ་
ཁུ་ཁྲག་རླུང་གསུམ་གཙོ་བོར་གྱུར་པའི་ཕུང་ཁམས་ཀྱི་སྤྲོས་པ་མཐའ་དག་འོད་གསལ་
གཞོན་ནུ་བུམ་པ་སྐུའི་དབྱིངས་སུ་རང་དེངས་ལ་སོང་བས་ཐིམ་རིམ་གྱིས་མཚོན་པའི་
སྐྱེ་འཆི་བར་དོའི་རྣམ་བཞག་ཐམས་ཅད་ལས་རིང་དུ་བརྒལ་བ་ཡིན་ལ། དེ་ལས་
གཞན་པ་རྣམས་ནི་ཚེ་འདིའི་ཕུང་ཁམས་ཕྲ་རགས་འོད་གསལ་གྱི་དབྱིངས་སུ་ལྷག་
མ་མེད་པར་མ་བསྡུས་པར་བར་དོ་འགྲུབ་ཚུལ་མེད་ལ། དཀར་དམར་ནག་གསུམ་
གྱི་སྣང་བ་སོགས་ཀྱང་ཁམས་ཕྲ་མོ་བསྡུས་བའི་རྟགས་སྣང་ཡིན་པས་མན་ངག་ཟུར་
བ་ཅང་མེད་དམ་སྙམ་མོད། གང་ཟག་གི་ཁྱད་པར་གྱིས་ཐིམ་རྟགས་དེ་དག་ལ་མངོན་
ཚན་ཆེ་ཆུང་ནི་སྣ་ཚོགས་ཤིག་འོང་པ་འདྲ། །
བདུན་པ། འཆི་ཁའི་བར་དོར་གྲོལ་བ་ལ་འཆར་ལུགས་བརྒྱད་དང་ཐིམ་ལུགས་བརྒྱད་
འབྱུང་ངམ་མི་འབྱུང་གསུངས་པར། འཆར་ཚུལ་དེ་དག་ནི་འཆི་ཁའི་བར་དོའི་ཕ་རོལ་
ལམ་བར་དོ་དེ་རྫོགས་རྗེས་ཀྱི་ཆོས་ཉིད་བར་དོའི་འཆར་ཚུལ་ཡིན་པས་མི་འབྱུང་
བར་སེམས་ལགས། བརྒྱད་པར། ཆོས་ཉིད་ཀྱི་བར་དོར་ཞི་སྐུས་གཞན་དོན་དངོས་
སུ་མི་བྱེད། ཁྲོ་སྐུས་བྱེད་ཅེས་པ་འདི་ཅི་ལགས་གསུངས་བར། མཆེད་གཞི་སྙིང་གའི་
རིག་གདངས་ཞི་སྐུར་ཤར་དུས་ནས་རང་ངོ་ཤེས་ན་གཞན་དོན་དངོས་སུ་བྱེད་ལོང་
མེད་པར་དབྱིངས་ཐོག་ཏུ་ཐིམ་པ་ཡིན་ལ་དེ་ལས་མཆེད་པ་དུང་ཁང་གི་ཁྲོ་བོའི་རྟགས་
སྣང་ཁྲོ་སྐུར་ཤར་ཚེ་གཞན་དོན་བྱེད་པའི་སྐད་ཅིག་མ་མང་པོའི་རིང་ལ་གནས་པའི་
དོན་ཡིན། སྐབས་འདིའི་གཞན་དོན་བྱེད་མི་བྱེད་ཅེས་པའི་གཞན་ནི་རང་ལས་རྒྱུད་
ཐ་དད་པའི་གདུལ་བྱ་ལ་མི་བྱེད་ཀྱི་སྟོང་གཟུགས་ལྷུན་གྲུབ་ཀྱི་སྣང་ཆར་འགྲོ་དྲུག་
རྨི་ལམ་ལྟར་འཆར་བ་ལ་བཞག་པར་གསུངས་ཏེ། རྒྱས་པར་ཐེག་མཆོག་མཛོད་ཀྱི་



རྡོ་གྲུབ་བསྟན་པའ་ཉི་མས་མཛད།
དོར་བོའི་རིམ་ཁང་ན་གསལ་ལགས། དགུ་པར། སེམས་ཅན་སུམ་སྟོང་ལ་རིག་པ་
བཅུག་པས་གྲོལ་ཞེས་པ་འདི་བར་སྲིད་དང་རང་བཞིན་བར་དོའི་སེམས་ཅན་གང་
ལགས། རྫོགས་ཆེན་ལ་སྦྱང་བ་ཡོད་མེད་ཐམས་ཅད་ལགས་སམ། གྲངས་སུམ་སྟོང་
འདི་ལ་གབ་སྦས་ཡོད་དམ་མེད་ཅེས་པར། དབང་གཉིས་ཀྱི་འཇུག་པ་ལ་དབང་ཐོབ་
པའི་སྐབས་སུ་སེམས་ཅན་སུམ་སྟོང་རིག་པ་གཏད་པས་གྲོལ་བར་མཛད་ཅེས་གསུངས་
པ་འདིའི་ཐད་ནས་དྲིས་པར་སྣང་སྟེ། དེ་ནི་ཁ་ཅིག་ཏུ་བར་དོའི་སེམས་ཅན་ཞེས་བཤད་
པ་རང་བཞིན་བར་དོ་ལ་དགོངས་ཞེས་ག་ཤེད་གསུངས་ཡོད་སྣང་ཤར། དེ་དག་རྫོགས་
ཆེན་ལ་སྦྱངས་བའི་སེམས་ཅན་ཡིན་མིན་མི་གསལ་ཡང་སྔོན་གྱི་འབྲེལ་བ་ཡོད་པ་
རེ་དགོས་སམ་སྙམ། སུམ་སྟོང་གི་གྲངས་ལ་གབ་དོན་མེད་པ་འདྲ། འདི་རིགས་
གཞུང་ནས་གསུངས་པ་དེ་ཀའི་རྗེས་སུ་འབྲངས་པ་མ་གཏོགས་གྲངས་དེ་ལྟར་ངེས་
པའི་རྒྱུ་མཚན་སོགས་བཤད་མི་ནུས་པ་འདྲ་སྟེ། རྒྱས་སྲས་ས་དང་པོ་བའི་ཡོན་ཏན་
བརྒྱ་ཕྲག་བཅུ་གཉིས་འཐོབ་པར་གསུངས་པ་སོགས་ཀྱང་ཚུལ་དེ་འདྲ་རེད་ལགས།
བཅུ་པར། བར་དོར་གནད་གསུམ་གྱིས་གྲོལ་བ་རྣམས་ལ་ཐིམ་ལུགས་བརྒྱད་ཀྱིས་
ཅིག་ཆར་དུ་ཐིམ་པ་དང་། ངོ་མ་ཤེས་ནས་འཁྲུལ་བ་ལ་ཐིམ་ལུགས་བརྒྱད་ཀས་ནང་
དབྱིངས་སུ་གཞི་སྣང་ཐིམ་རུང་འཁོར་བ་ལྟར་ཐིམ་པ་ལ་བག་ཆགས་གོམས་ཤུགས་
ཆེ་བས་འཁྲུལ་བ་ལགས་སམ་ཞེས་པར། གཞི་སྣང་གྲོལ་སྟོབས་ཀྱིས་ཐིམ་པ་དང་
འཁྲུལ་སྟོབས་ཀྱིས་ཐིམ་པ་གཉིས་ལས་ཕྱི་མའི་སྐབས་འདིར་སེམས་ཅན་ཐ་མལ་པ་
རྣམས་ལ་ཆོས་ཉིད་བར་དོའི་གཞི་སྣང་སྐར་མདའ་རྒྱུག་པའི་ཡུན་ཙམ་ལས་མི་འཆར་
ཞིང་ཤར་བ་དང་ཐིམ་པ་གཉིས་ཀ་ངོས་མི་ཟིན་མོད། འོན་ཀྱང་ཐོག་མེད་ནས་བག་
ཆགས་གོམས་ཤུགས་ཀྱིས་མ་དག་འཁོར་བའི་སྒོ་ལྟར་ཤར་བའི་ལག་རྗེས་སྟོབས་
སུ་གྱུར་ནས་བར་དོ་དང་སྐྱེ་བའི་འཁོར་བ་མཆེད་པ་ནི་ལོས་ཡིན་སྙམ། བཅུ་གཅིག་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པར། ཡེ་ཤེས་བཞི་སྦྱོར་སྐབས་ཡེ་ཤེས་གསུམ་པོའི་ལམ་སྣང་ལ་གྲོལ་བ་དེ་ཕྲིན་
ལས་རྩལ་མ་རྫོགས་པས་ཡོན་ཏན་ལ་མཆོག་དམན་འབྱུང་ངམ། ཡེ་ཤེས་ལྷུན་གྲུབ་
རིན་པོ་ཆེའི་སྦུབས་ལ་ཐིམ་པའི་ལམ་སྣང་ལ་ཕྲིན་ལས་ཀྱི་རྩལ་རྫོགས་པ་ཨེ་ཡིན་
གསུངས་པར། ཆོས་དབྱིངས་མེ་ལོང་མཉམ་ཉིད་སོར་རྟོག་སྟེ་ཡེ་ཤེས་བཞི་སྦྱོར་གྱི་
སྣང་བ་ཞེས་ཟེར་དགོས་བས་ཡེ་ཤེས་གསུམ་ཞེས་པ་ནི་ཡི་གེ་ཅུང་མ་དག བྱ་གྲུབ་
ཡེ་ཤེས་ཀྱི་རྩལ་རྫོགས་པ་ནི་ཀ་དག་ཏུ་གྲོལ་དུས་ཁོ་ན་ཡིན་པར་གསུངས་ཏེ། དེའི་
དུས་སུ་རྩལ་རྫོགས་ཟིན་པས་ཡོན་ཏན་ལ་མཆོག་དམན་འབྱུང་དོན་མ་མཆིས་པ་ལགས།
བཅུ་གཉིས་པ། བསམ་གཟུགས་ཀྱི་ཏིང་འཛིན་འགྲུབ་ཕྱིར་ཨ་བཞི་བརྩེགས་སོགས་
སྒོམ་པར་གསུངས་པ་འདིའི་སྒོམ་ཚུལ་ཇི་ལྟ་བུ་ཡིན་ཞེས་པར། ཐོད་རྒལ་གྱི་གཟིགས་
སྟངས་དང་བསྟུན། འཇམ་རླུང་ཅུང་ཟད་བཟུང་སྟེ་ཨའི་དོན་སྐྱེ་མེད་དང༌། སྐྱེ་མེད་
ཅེས་པ་རང་སེམས་ཀྱི་དབྱིངས་གདལ་ཁྱབ་ཆེན་པོར་ཤེས་པའི་ངང་ནས་ནམ་མཁའ་
ལ་མིག་གཏད་པའི་སར་ཨ་དམར་པོ་ལྔ་བརྩེགས་བསྒོམས་ནས་རིག་པ་མ་ཡེང་བར་
གཏད་པས་དམིགས་མེད་དུ་ཆམ་གྱིས་འགྲོ་བས་དེའི་ངང་ལ་མཉམ་པར་བཞག ཨ་
དཀར་པོ་བཞི་བརྩེགས་སོགས་ལྷག་མ་རྣམས་ལའང་དེ་ཀ་རིགས་འགྲེ་སྦྱར་བས་
འགྲུབ།
བཅུ་གསུམ་པ། ཡེ་ཤེས་ཀྱི་འོད་རྩ་ཤེལ་སྦུབས་ཅན་འདི་རྫོགས་ཆེན་ལུགས་ཀྱི་དབུ་
མ་མཐར་ཐུག་ལགས་སམ། མིག་གཉིས་ལ་ཟུག་པ་འདི་རྩ་དེ་གཉིས་སུ་གྱེས་པ་
ལགས་སམ་སོགས་གསུངས་པར། དེ་ཀ་ལྟར་ཡིན་མཆི་སྙམ་པའི་འལ་འོལ་ཙམ་ལས་
དཔེ་ཆ་བལྟ་མ་ཐུབ་པས་ཐེག་མཆོག་མཛོད་གཟིགས་པར་ཞུ། བཅུ་བཞི་པ། འཆི་
དུས་སྲོག་རྩ་ནས་ཁྲག་ཐིག་གསུམ་སྙིང་ཁར་བརྒྱབ་པས་སེམས་རིག་འབྲེལ་ཐག་ཆད་
ནས་རིག་པ་མིག་ནས་ཐོན་ཅེས་པའི་མིག་འདི་དབང་རྟེན་རགས་པ་ལ་བྱེད་དམ་ཞེས་
39



རྡོ་གྲུབ་བསྟན ང་འ་ར་ས་ར།ཛད་
པར། དེ་དབང་རྟེན་རགས་པ་ཙམ་ལ་མི་བྱེད་ཀྱི་དེར་ཟུག་པའི་འོད་རྩ་རྒྱང་ཞགས་
ཆུའི་སྒྲོན་མ་ལ་བྱེད་པ་ཡིན་ཏེ། འདིའི་རྟེན་འབྲེལ་གྱིས་ཆོས་ཉིད་བར་དོའི་སྣང་བ་
འཆར་བ་ལགས། བཅོ་ལྔ་པ། སྔ་འགྱུར་གྱི་མན་ངག་ལས་རྩ་རོ་མ་དཀར་རྐྱང་མ་
དམར་ཞེས་པར། གཡས་གཟུང་པའི་རླབ། གཡོན་འཛིན་པའི་རླབ་ཅེས་སྦྱོར་ཆོག་
གམ་གསུངས་པར་ཆོག་པ་འདྲ་སྙམ། བཅུ་དྲུག་པ། ཀློང་སྙིང་བར་དོའི་སྨོན་ལམ་
ལས་དམར་ལམ་སྔོན་དུ་འཆར་བར་བཤད་པའི་གནད་ཅི་ལགས་གསུངས་པར། སྐུ་
གསུམ་ཞིང་ཁམས་སྦྱོང་བའི་སྨོན་ལམ་ལས་སྣང་བ་གསུམ་གྱི་རྟགས་སྣང་དམར་དཀར་
ནག་གསུམ་གྱི་རིམ་པས་སྦྱར་བ་དེ་ལ་དགོངས་པར་མངོན་མོད། བར་དོའི་སྨོན་ལམ་
དགོངས་གཅིག་རྒྱ་མཚོ་དང་། རྩ་རླུང་རིག་འཛིན་འཁྲུལ་འཁོར། རྣམ་མཁྱེན་ཤིང་
རྟའི་གོང་འོག་སོགས་ཀུན་ཏུ་དཀར་དམར་ནག་གསུམ་གྱི་རིམ་པ་སྤྱི་འགྲོས་ལྟར་ཀུན་
མཁྱེན་ཉིད་ཀྱིས་བཤད་འདུག་པས་སྔ་མའི་དེ་ཡི་གེ་འཁྲུགས་པའི་དཔེ་སྐྱོན་མིན་པའི་
ངེས་པའང་མི་འདུག་སྙམ། །
བཅུ་བདུན་པ། ཐིག་ལེ་སྟོང་སྒྲོན་གྱི་ར་བར་རིག་པ་ལུག་རྒྱུད་ཚུད་ཐབས་ཁྲེགས་
ཆོད་ལ་བརྟན་པ་ཐོབ་ནས་རིག་པ་རླུང་སེམས་ཀྱིས་མི་སྤུར་བ་དང་། གནད་གསུམ་
གཟིགས་སྟངས་སོགས་ཀྱིས་གཅུན་ནས་བརྩོན་འགྲུས་ཀྱིས་སྦྱངས་བ་ལས་གཞན་
པའི་མན་ངག་ཅང་ཨེ་བཞུགས་གསུངས་བར། སྟོང་སྒྲོན་གྱི་ཕྱི་རོལ་དུ་ལུ་གུ་རྒྱུད་ཤར་
བ་དེ་བལྟ་སྟངས་ཀྱིས་སྟོང་སྒྲོན་དེ་ཀའི་དབུས་སུ་རིམ་གྱིས་ཁྲིད་ནས་དེ་ཉིད་ལས་
རིག་པ་གཞན་དུ་མི་གཡོ་བར་མདུང་ཚུགས་སུ་གཏད་དེ་སྒོམ་པ་ཁོ་ན་གནད་ཀྱི་གཙོ་
བོ་ཡིན་ལ། ལུས་ངག་གི་གནད་གཅུན་པ་སོགས་དེའི་ཡན་ལག་ཏུ་དགོས་པ་ལགས།
བཅོ་བརྒྱད་པ། གཉུག་མའམ་ཐ་མལ་གྱི་ཤེས་པ་ཟེར་བ་འདི་སེམས་ཀྱི་རང་བཞིན་
དུས་གསུམ་གྱི་རྟོག་པས་མ་བསླད་པའི་རང་བྱུང་གི་ཡེ་ཤེས་དེ་ལགས་སམ། འོན་ཀྱང་



མན་ངག་རྫོ་གུས་པ་ཆེན་པོའོ་ནང་ཐོར་བུའ་སྐོར་
ཐ་མལ་དང་ཤེས་པ་ཟེར་དོན་ཅི་ལགས་གསུངས་བར། གཉུག་སེམས་མཛུ་གུ་བཙུགས་
ཕྱག་བྲིས་འདིར་འཁོད་དེ་ཀ་ལྟར་ཡིན་པ་གཞིར་བཅས་ཀྱང་དོན་འདི་ནི་རྣལ་འབྱོར་
བླ་མེད་ཀྱི་རྒྱུད་སྡེ་རྒྱ་མཚོའི་བརྗོད་བྱ་འགང་ཆེ་ཤོས་ཡིན་པས་རྒྱ་མཚོ་ལྟར་ཟབ་ཅིང་
རྒྱ་ཆེ་བའི་གཏམ་གྱི་བཞིར་ངེས། དེ་ལ་སེམས་ཀྱི་རྡོ་རྗེ་དང་འོད་གསལ་དང་རང་
བཞིན་ལྷན་སྐྱེས་སོགས་ཀྱི་ཐ་སྙད་ནི་བླ་མེད་སྤྱི་ལ་གྲགས་ཤིང༌། ཐ་མལ་གྱི་ཤེས་
པ་ཞེས་པ་ནི་སྒོས་སུ་རྫོགས་ཆེན་པ་ལ་གྲགས་པར་སྣང་། དེའང་གསོ་རིག་འགྲེལ་
བ་ཟླ་ཟེར་དུ་གླལ་བ་དང་སྦྲིད་པ་སོགས་ཀྱི་ཤུགས་མི་དགག་པ་ལ་སོགས་པའི་ཀུན་
སྤྱོད་བཤད་སྐབས། ཐ་མལ་བར་གནས་པ་ལ་ནད་མི་འབྱུང་བའི་ཕྱིར་ཞེས་རང་
བབས་སུ་གནས་པ་ལ་ཐ་མལ་བར་གནས་པའི་ཐ་སྙད་བརྗོད་པ་ལྟར་གཉུག་མའི་
རང་འགྲོས་ལ་སྤངས་བླང་དགག་སྒྲུབ་སོགས་ཀྱི་བཟོ་བཅོས་མ་སོང་བའི་རང་བབས་
དེ་ལ་ཐ་མལ་བ་ཞེས་བརྗོད་པ་ལགས། རྫོགས་ཆེན་སྐོར་ནས་འདི་མང་དུ་སྨོས་པའི་
རྒྱུ་མཚན་ཡང་རྫོགས་རིམ་གཞན་ལྟར་རྩ་རླུང་ཐིག་ལེའི་སེམས་འཛིན་སོགས་ཀྱིས་
གཉུག་སེམས་ལ་བདེ་ཉམས་དང་མི་རྟོག་པའི་ཉམས་སོགས་དབྱུང་ཐབས་མི་འདྲ་
བ་མང་པོ་བྱས་ནས་ཡེ་ཤེས་འཆར་ཚུལ་དང་མི་འདྲ་བར་ད་ལྟ་ཀུན་རྟོག་རང་དགའ་
མའི་སྟེང་ན་ཡེ་གྲོལ་བསལ་བཞག་ལས་འདས་པའི་རིག་པ་ཟང་ཐལ་རྗེན་པར་བཞུགས་
པ་དེ་ཀ་སོར་བཞག་བྱས་ནས་ངོ་སྤྲོད་པ་དང་སྒོམ་པ་ལ་དགོངས་ཏེ། རྩོལ་བྲལ་གྱི་
ཐེག་པ་ཞེས་རྒྱ་ཆེར་བསྔགས་པའི་གནད་ཀྱང་འདི་ལ་ཡོད་པ་ལགས། ཤེས་པ་ཟེར་
དོན་ནི་དེ་འདྲའི་རིག་པ་དེའི་ངོ་བོ་བེམ་ཆོས་དང་བེམ་སྟོང་སོགས་ཡིན་པ་བཅད་ནས་
ཤེས་རིག་གི་ཆར་གྱུར་པ་ཡིན་པར་གོ་ཆེད་ཐ་སྙད་སྦྱར་བ་སྟེ་གོ་སླ། །
བཅུ་དགུ་པ། མཚན་མེད་རིག་སྟོང་ཟུང་འཇུག་གི་ཉམས་ལེན་སྐྱོང་དུས་རྟོག་པ་ཅི་
ཤར་ཡང་ཤར་གྲོལ་རིས་མེད་དང༌། དེ་ཡང་གྲོལ་ལུགས་གསུམ་གང་རུང་ལགས་
---



རྡོ་གྲུབ་བསྟན་པའི་ཉི་མས་ར་ཛད།
ཀྱང་འོག་འགྱུ་ཤིན་ཏུ་ཕྲ་མོ་གྲངས་མེད་པ་ཡེང་བ་མི་ཚོར་བ་ཞིག་འབྱུང་འདུག་པ།
དེ་ལ་ངང་གནས་ཆོས་ཉིད་རང་བྱུང་གི་དྲན་པའི་རྒྱུན་ཡང་ཡང་བརྟེན་པ་དེ་ཀས་འཁྲུལ་
རྟོག་རྒྱ་འབྱམས་ཆོད་དམ་མི་ཆོད་ཅེས་པར། རིག་ཐོག་ཏུ་མཉམ་པར་བཞག་རྩིས་
བྱས་རུང་ཅི་ཞིག་ནས་ཀུན་གཞི་ལུང་མ་བསྟན་གྱིས་མགོ་བསྐོར་ནས་སེམས་གནས་
ལྟེང་པོ་ཧད་དེ་བ་དང་ཐོམ་མེ་བའི་ངང་ལ་ལུས་ཏེ་འོག་འགྱུ་ཤར་བ་མི་ཚོར་བ་ཞིག་
འབྱུང་བ་ནི་མཉམ་བཞག་རང་ས་མ་ཟིན་པ་ཡིན་པས་ཅི་ཙམ་གོམས་ཡང་འཁྲུལ་
རྟོག་གི་བག་ཆགས་བཟློག་མི་ནུས་ལ། དེ་ལྟ་མིན་པར་རྣམ་རྟོག་གི་འཆར་སྒོ་བཟང་
ངན་ཐམས་ཅད་ལ་བདག་གཉེར་མི་སྤྲོད་པར་འཆར་གཞིའི་རིག་པ་ཟང་ཐལ་གྱི་ངོ་
བོ་ཁོ་ནའི་སྟེང་དུ་རང་ས་བཟུང་། ཡང་དང་ཡང་དུ་རིག་ཆ་དེ་ཉིད་ཧུར་བཏོན། རྗེན་
ལ་ཕྱུངས་ཏེ། ཆིག་ཆོད་དུ་བསྐྱངས་པས་རྟོག་པ་ཕྲ་རགས་ཅི་ཙམ་ཟུར་དུ་ཤར་ཡང་
བྱུང་ཚོར་གྱི་རྩིས་གདབ་མི་འབྱུང་བ་ནི་ཡེང་ནས་མི་ཚོར་བ་མིན་གྱི་རྩལ་གྱི་རྟོག་པས་
མི་འཕྲོག་པའམ་མི་གཡེང་ཚུལ་ཡིན་པས་གྲོལ་ལུགས་གསུམ་པ་ཁང་སྟོང་དུ་རྐུན་མ་
ཞུགས་པའི་དཔེས་བསྟན་པའང་དེ་ཀ་ཡིན། དེའི་ངང་ལ་ཇི་ལྟར་གོམས་པ་དེ་ལྟར་
རྣམ་རྟོག་ཐ་མལ་བའི་རྩལ་ལམ་ཤུགས་ཆད་ཅིང་རྣམ་པར་མི་རྟོག་པའི་རིག་པ་རྩལ་
ཛེ་རྫོགས་ལ་སོང་ནས་སྟོང་པའི་དབྱིངས་སུ་རིག་པའི་མདུར་སྐོར་བྱེད་བ་དེ་འབྱུང་།
ཆོས་ཉིད་རང་བྱུང་གི་དྲན་པ་དངོས་ནི་གཉུག་སེམས་རང་གི་ཆར་གྱུར་པའི་ཡེ་བབས་
ཀྱི་དྲན་པ་ཁོ་ན་ཡིན་ལ། སྨོས་མ་ཐག་པ་ལྟར་རིག་པ་རྩལ་ཐོག་ན་གནས་དུས་ཡེང་
མ་ཡེང་གི་སོ་མཚམས་འཛིན་པའི་ཤེས་རབ་འདྲེན་བྱེད་ཀྱི་དྲན་པ་དེ་ཡང་ཆོས་ཉིད་
ཀྱི་དྲན་པ་རྗེས་མཐུན་ཙམ་དུ་འགྱུར་བར་མངོན་ལགས།
ཉི་ཤུ་པ། ཤེས་ཉམས་དང་མཐར་འགྱུར་གྱི་ཉམས་གཉིས་གཅིག་ཡིན་ནམ་མིན།
བརྟན་མི་བརྟན་གྱིས་སྣང་ཤེས་ཉམས་སོ་སོར་འབྱེད་པ་ལགས་སམ། དེ་ལྟར་ན་བླ་
47



མན་ངག་རྫོགས་པ་ཆེན་པོའི་ཁུརང་ཐོར་བུའི་སྐོར།
མེད་རྒྱུད་སྡེ་གཞན་གྱི་སྟོང་གཟུགས་ཀྱང་བརྟན་པ་སྲིད་ན་རྫོགས་ཆེན་གྱི་སྣང་ཉམས་
དང་ཁྱད་པར་ཅི་ལགས་ཅེས་གསུངས་པར། ཤེས་ཉམས་དང་སྣང་ཉམས་དང་མཐར་
འགྱུར་གྱི་ཉམས་གསུམ་ལས་དང་པོ་ནི་བདེ་གསལ་མི་རྟོག་སོགས། གཉིས་པ་ནི་
དབྱིངས་སྒྲོན་རྨ་བྱའི་མདོངས་ལྟ་བུ་དང་སྟོང་སྒྲོན་ཀོ་མོའི་ཆུ་ལ་རྡོ་བོར་བ་ལྟ་བུ་སོགས།
གསུམ་པ་ནི་རིག་གདངས་ལས་གཞན་པའི་ཟླ་ཉི་འཇའ་ཚོན་འདྲ་བ་སོགས་རླུང་རྟགས་
ཀྱི་སྣང་བ་རྣམས་ཏེ་དེ་རྣམས་གཅིག་ཏུ་འདོད་མི་བཏུབ། རྒྱུད་སྡེ་གཞན་ནས་བཤད་
པའི་སྟོང་གཟུགས་དང་རྫོགས་ཆེན་ཐོད་རྒལ་བའི་སྣང་ཉམས་གཉིས་སྟོང་གཟུགས་
ཡིན་པ་ཙམ་དུ་འདྲ་ཞིང་གོམས་འདྲིས་སོང་རིམ་བཞིན་གསལ་བརྟན་ཇེ་ཆེར་འགྲོ་
བ་ཙམ་དུའང་འདྲ་མོད་ཀྱི་རླུང་གདངས་དང་རིག་གདངས་ཀྱི་ཁྱད་པར་ལས་དྭངས་
ཆ༑ གསལ་ཆ། བརྟན་ཆ་སོགས་ལ་ནང་ཕན་ཚུན་མི་འདྲ་བའི་ཁྱད་ཆེ་བར་ཐེག་མཆོག་
མཛོད་ལས་གསུངས་ཏེ། བུ་རམ་འོ་མ་ཤ་ཁ་ར་རྣམས་ཀྱི་རོ་མངར་བ་ཙམ་དུ་འདྲ་
ཡང་ཕུན་ཚུན་ཁྱད་པར་ཆེ་མོད་དེ་དག་གི་ཁྱད་པར་འདི་ལྟ་བུ་ཞེས་ལྕེས་མྱང་ན་ཤེས་
པ་མ་གཏོགས་དབྱངས་ཅན་མས་ཀྱང་བརྗོད་མི་ནུས་ཞེས་སློབ་དཔོན་དཎྜིས་གསུངས་
པ་ལྟར་རོ། །
ཉེར་གཅིག་པ། སེམས་ཀྱི་གསལ་སྟོང་ཟུང་འཇུག་དང༌། དེ་ལས་བྱུང་བའི་ཉམས་
བདེ་གསལ་མི་རྟོག་དང༌། སེམས་ལས་འདས་པའི་རིག་པ་གསལ་སྟོང་ཟུང་འཇུག་
དང་དེའི་བདེ་གསལ་མི་རྟོག་གི་ཁྱད་པར་འདིས་རྫོགས་ཆེན་མན་ངག་སྡེ་དང་འོག་
མའི་ཁྱད་པར་ཕྱེ་ཟེར་ན་རུང་ངམ་གསུངས་པར། སེམས་གསལ་སྟོང་ཟུང་འཇུག་
དང༌། དེའི་ཆར་གྱུར་པའི་བདེ་གསལ་མི་རྟོག་ཙམ་གྱིས་ཕྱི་ནང་ཐུན་མོང་གི་ཞི་གནས་
ལས་ཀྱང་འཕགས་མི་ནུས་ལ། རྫོགས་ཆེན་སེམས་ཀློང་མན་གི་སྡེ་གསུམ་གང་ཡང་
སྤྱིར་ཐེག་ཆེན་དེ་ལས་གསང་སྔགས། དེའི་ནང་ནས་རྣལ་འབྱོར་བླ་མེད། དེ་ལས་



རྡོ་གྲུབ་བསྟན་པའི་ཉི་མས་མཛད་
ཀྱང་རྫོགས་རིམ་གྱི་རྣལ་འབྱོར་ཆེས་ཟབ་པ་ཡིན་པས་དེ་ལྟར་བཞག་མི་རུང་བར་གོ་
ལགས། ཉེར་གཉིས་པ། རྫོགས་ཆེན་ལ་གསུམ་དུ་དབྱེ་སྐབས་མ་ཧཱ་ཡོ་ག་སེམས་སྡེ།
ཨ་ནུ་ཀློང་སྡེ། ཨ་ཏི་མན་ངག་སྡེ་ཞེས་བཞག་ཨེ་རུང་ཞེས་པར་དེ་ལྟར་བཞག་ཀྱང་
འགལ་ཚབ་ཧ་ཅང་ཆེ་བ་མ་མཐོང་རུང་རྒྱུད་འགྲེལ་ཕྱོགས་བཅུ་མུན་སེལ་ལས་གསུངས་
པའི་བབབ་ལ་བརྟགས་ན་སྒྱུ་འཕྲུལ་གསང་སྙིང་གི་ལམ་རིམ་དང་རྫོགས་ཆེན་ཁྲེགས་
ཆོད་ཐོད་རྒལ་དང་གསུམ་པོ་ཨ་ཏིའི་མ་ཧཱ་སོགས་གསུམ་དུ་མཛད་པ་འདྲ་བ་ཅིག་
སྣང་སྟེ་འདི་ལ་ད་དུང་ཤིན་ཏུ་བརྟགས་དགོས་པར་འདུག་ལགས།
ཉེར་གསུམ་པ། རྫོགས་ཆེན་སྒོམ་པའི་རྣམ་འབྱོར་པ་བར་དོ་སྔ་མ་གསུམ་གང་རུང་
ལ་གྲོལ་ན་དེའི་དུས་ཉིད་དུ་གདོད་མའི་དབྱིངས་སུ་མངོན་པར་བྱང་ཆུབ་པ་དང༌།
སྲིད་པ་བར་དོར་གྲོལ་ན་རང་བཞིན་སྤྲུལ་བའི་ཞིང་དུ་སྐྱེས་ནས་གཟོད་འཚང་རྒྱ་བ་
ལགས་སམ་ཞེས་པ་ནི་ཇི་ལྟར་ཕྱག་བྲིས་སུ་གནང་བ་དེ་ཁོ་ན་ལྟར་ལགས། ཉེར་
བཞི་པ། གསང་བ་སྒྱུ་འཕྲུལ་པའི་ལྷག་པའི་བདེན་གཉིས་དབྱེར་མེད་སྐབས། ཀུན་
རྫོབ་ཏུ་ཡང་བདེན་གཉིས་དབྱེར་མེད་པའི་བསམ་སྦྱོར་ཁྱད་པར་ཅན་གྱིས་ཟིན་པས་
དག་པ་རྡོ་རྗེ་དབྱིངས་ཀྱི་དཀྱིལ་འཁོར་དུ་བལྟ་བ་དང༌། དོན་དམ་དཀོར་བདུན་ཡེ་
ནས་ལྷུན་གྱིས་གྲུབ་པའི་བཞུགས་ཚུལ་དེ་ལ་ཐུན་མོང་གི་མཉམ་གཉིས་ལས་ལྷག་
པའི་བདེན་གཉིས་དབྱེར་མེད་ཆོས་སྐུ་ཆེན་པོ་ཞེས་གོ་བ་དེ་འདྲ་ཞིག་ཨེ་རེད་ཅེས་
བཀའ་སྩལ་བར། དེ་ལོས་ཡིན་ཡང་ལྷག་པ་ཀུན་རྫོབ་བདེན་པ་འདིའི་འཇོག་ལུགས་
ཞིབ་ཏུ་སྣང་བ་ལྷར་སྒྲུབ་ཚུལ་གྱི་སྐོར་རྣམས་ལས་རྒྱས་པར་མཁྱེན་དགོས་ཤིང་། དོན་
དམ་དཀོར་བདུན་གྱི་གོ་དོན་རྩ་བ་གཉུག་སེམས་རྒྱས་པར་གཏན་ལ་ཕེབས་པ་ལ་
རག་ལས་ཀྱང་རྒྱུད་འགྲེལ་རྣམས་ལ་གཟིགས་པས་ཁྱབ་ཀྱི་ཕེ་གི་ཧ་ཅང་མང་བས་
འཇིགས་པས་སྤྲོས་པ་བསྐྱངས་པ་ལགས། དེ་དག་གིས་ནི་ཇི་ལྟར་བཀའ་འདྲི་གནང་



མན་ངག་རྫོ་གས་པ་ཆེན་པོའི་ཀུནང་ཐོར་བུའི་སྐོར
བ་རྣམས་ཀྱི་ལན་ཧ་ལམ་ཙམ་རེ་ཞུས་ཟིན་ཏོ། །སྤྱིར་དེང་སང་བསྐལ་བ་སྙིགས་མའི་
མཐར་སླེབ་ཅིང་། ཐུབ་པའི་བསྟན་པ་མར་འགྲིབ་པས་སྐྱེ་བོ་རྣམས་དམ་པའི་ཆོས་
ལ་མོས་པ་ཆུང་ཞིང་། ལྷག་པར་ཐེག་མཆོག་རྡོ་རྗེ་རྩེ་མོའི་བཤད་སྒྲུབ་བསོད་ནམས་
དང་སྐལ་བས་འཆུན་པ་སྲིད་མཐའ་མ་ཁེགས་ཙམ་དུ་སོང་བའི་དུས་འདིར། འདི་ཙམ་
ཞིག་གླེང་བའི་གོ་སྐབས་རྙེད་པའང་སྐལ་བ་བཟང་བར་ཤེས་ནས་བྱིས་པས་མི་རྒན་
གྱི་ལད་མོ་ལྟར་བཟླས་པ་མ་གཏོགས་རྡོ་རྗེའི་གནས་ཟབ་པོ་རྣམས་བདག་འདྲ་བས་
བཤད་པར་ག་ལ་ནུས། བཀའ་འདྲི་འདི་དག་ལ་བལྟས་ན་དེ་ཀར་རྫོགས་ཆེན་སྙིང་
ཐིག་གི་ཕྱོགས་ལ་གཟིགས་རྟོག་མང་དུ་མཛད་ཀྱི་ཡོད་འདྲ་སྙམ་ནས་ཁ་ཙམ་མིན་པར་
ཡི་རང་ཆེན་པོ་སྐྱེས་ཤིང་ད་དུང་ཡང་། སེམས་རིག་རྣམ་འབྱེད་སྤྱིའི་གོ་དོན་དང༌།
རིག་པ་བཅར་ཕོག་ཏུ་ངོས་འཛིན་ཚུལ། དེ་ཁོ་ནས་ཤོར་གོལ་ནོར་གསུམ་གྱི་འཕྲང་
ཐམས་ཅད་ཆིག་ཆོད་བྱེད་ཚུལ། རིག་པ་རྐྱང་འདེད་བྱས་ནས་གདམས་ངག་གཞན་
གྱི་ཤན་མ་ཞུགས་པར་སྐྱོང་ཚུལ། དེ་ལ་མདོ་རྒྱུད་འོག་མ་རྣམས་ནས་བཤད་པའི་
ལམ་གྱི་གནད་མཐའ་དག་ཡར་ལྡན་དུ་རྫོགས་ཚུལ། དེར་མ་ཟད་ཐེག་པ་འོག་མ་
གང་དང་ཡང་མི་འདྲ་བའི་ཁྱད་པར་འཕགས་ཆོས་ངེས་འདྲོང་རྒྱ་ཆེར་ཡོད་ཚུལ་སོགས་
གསལ་ཞིང་རྣོ་ལ་མཐའ་ཆོད་པ་ཀུན་མཁྱེན་ཆོས་ཀྱི་རྒྱལ་པོ་དྲི་མེད་འོད་ཟེར་ཞལ་
དངོས་སུ་བཞུགས་པ་དང་འདྲ་བར་སྟོན་པ་ཆོས་དབྱིངས་མཛོད་འགྲེལ་ལུང་གི་གཏེར་
མཛོད་ཡིན་པས་དེ་ཉིད་ལ་ཡང་ཡང་གཟིགས་དགོས། ཡང་ཡང་གཟིགས་ན་ཇེ་ཞིབ་
ཇེ་ངེས། ཚིམ་པ་མེད་པར་བལྟ་སྙིང་འདོད་པ་འབྱུང་། ལན་རེ་ཟུང་གཟིགས་པ་ཙམ་
གྱིས་རྩིང་ཧྲིབ་བེ་བ་ལས་མི་འོང་། དེ་ནས་ཁྲེགས་ཆོད་ཐོད་རྒལ་གཉིས་ཀའི་མཐའ་
གཅོད་རྒྱ་ཆེ་ཞིང་འབྱམས་ཀླས་པར་གཏན་ལ་འབེབས་པ་ཐེག་མཆོག་མཛོད་ཡིན་པས་
དེ་ཡང་ཡང་གཟིགས་པ་གནད་ཆེ། སེམས་ཉིད་ངལ་གསོའི་འགྲེལ་བ་ཤིང་རྟ་ཆེན་
པོ་དང༌། ཡོན་ཏན་མཛོད་རྩ་འགྲེལ་གྱི་སྟེང་ནས་བསྟན་པ་སྤྱིའི་སྒྲོམ་འཚོལ་བའང་
མེད་མི་རུང་དུ་གལ་ཆེ་སྙམ་པ་བཅས་མཛེས་ལམ་དུ་མ་སོང་བའི་ནང་བཅར་གྱི་ཞུ་



རྡོ་གྲུབ་བསྟན་པའི་ཉི་མས་མཛད།
བ་ལགས། ཞེས་འཇམ་དབྱངས་བླ་མ་རྡོ་རྗེ་འཆང་ཆེན་པོའི་བྲན་གྱི་ཐ་ཤལ་དུ་གཏོགས་པ་སྤྲང་རྒན་
བསྟན་པའི་ཉི་མས་གསོལ་བ་དགེ་བར་གྱུར་ཅིག ། །
༄༅། །རྫོགས་ཆེན་ཁྲེགས་ཆོད་ཀྱི་གདམས་
པ་ཉུང་བསྡུས་སྒྲོན་མེའི་སྣང་
བ་བཞུགས་སོ། །
༄༅། །གང་གི་དྲིན་གྱིས་ཐེག་མཆོག་རྫོགས་པ་ཆེའི། །ལམ་འདིར་རྒྱུ་མཚན་ཤེས་
ནས་དད་ཐོབ་པ། །མཉམ་མེད་རྡོ་རྗེ་འཆང་དབང་བླ་མའི་ཞབས། །བཏུད་ནས་སྒོམ་
ཆེན་དགྱེས་པའི་མཆིད་འདི་གླེང་། །འདི་ན་རྫོགས་ཆེན་སྨྲ་བ་མང་མོད་དེ། །ཕྱོགས་
འདིའི་ཤིང་རྟ་ཀུན་མཁྱེན་ཀློང་ཆེན་པའི། །རང་ལུགས་རི་མོའི་མར་མེ་ལྟར་གྱུར་
བས། །ཡང་དག་ལྟར་སྣང་བྱེད་པ་ཤིན་ཏུ་ཉུང་། །དེ་སླད་སྨྲ་བ་མང་ན་རྩོད་པའི་རྒྱུ། །
མི་སྨྲ་བག་ཡང་སྡོད་པ་མཆོག་ཡིན་ཡང་། །ཆོས་དོན་གཉེར་བའི་ནན་ངོ་མ་ལྡོག་པས། །
ཤུགས་འབྱུང་སྣང་བ་བྱུང་རྒྱལ་གཏམ་ལབ་བྱ། །དཔང་གྱུར་ལུང་དང་རྣམ་དག་རིགས་
པའི་མཐུས། །རྒྱ་ཆེར་འཆད་ལའང་ཅུང་ཟད་དབང་མོད་ཀྱི། །ངོ་སྤྲོད་གནད་ལ་བསྒྲིལ་
བ་ཉུང་ངུའི་ངག །བསྡུས་ལ་དགའ་བའི་བློ་དང་བསྟུན་དེ་འཆད། དེ་ཡང་རྫོགས་ཆེན་
མན་ངག་སྡེའི་ཤིང་རྟ་ཆེན་པོ་རྣམས་ཀྱི་བཞེད་པ་ལྟར་ན་ཆོས་འདི་སྙིང་རྗེ་བྱང་ཆུབ་
ཀྱི་སེམས་ལ་བློ་སྦྱོང་བ་དང་། སྒྲ་ཐལ་འགྱུར་ཆེན་པོ་ནས་བཤད་པའི་སྤྲོས་བཅས་
དང་སྤྲོས་མེད་ལ་སོགས་པའི་དབང་བཞི་རྫོགས་པར་ཐོབ་ནས་དམ་ཚིག་ཚུལ་བཞིན་
སྲུང་ནུས་པ་དང་། ཁྱད་པར་དུ་ཡང་རྡོ་རྗེའི་ལམ་གྱི་ཉམས་རྟོགས་བཙན་ཐབས་སུ་
འཆར་བ་དོན་བརྒྱུད་དགོངས་པའི་བྱིན་རླབས་འཕོ་བ་ལ་རག་ལས་པས་སློབ་དཔོན་
46



པར་ངག་རྫོགས་པ་ཆེན་པོའི་གནད་ཐོར་བུའི་སྐོར
སྒོ་དུ་མ་ནས་མཉེས་པར་བྱེད་ནུས་པའི་སྣོད་ལྡན་གྱི་སློབ་མ་ཁོ་ན་ལ་སྟོན་པར་བཞེད་
ཀྱི༑ རྟེན་འབྲེལ་ཐོག་མ་ནས་འཆུག་པའི་ལམ་མགོ་མཇུག་མེད་པ་དུར་ཁྲོད་ཀྱི་མགལ་
བ་ལྟ་བུ་འདི་ནི་མི་བཞེད་དོ། །དེའི་ཕྱིར་མཐའ་ཡས་པའི་སེམས་ཅན་ཐམས་ཅད་བརྣག་
པར་དཀའ་བའི་སྡུག་བསྔལ་གྱི་ཁུར་ཆེན་པོས་སྐད་ཅིག་རེ་རེ་བཞིན་དུ་གཙེར་བ་
འདི་ལ་ཁ་ཙམ་མིན་པར་སྙིང་ཐག་པ་ནས་མ་བཟོད་པའི་སེམས་ཀྱིས་དུས་ཆུ་ཚོད་
སྔ་ཕྱིར་ཡང་རྫོགས་བྱང་ཐོབ་པ་ལ་ཡིད་རིངས་པ་ཞིག་གིས་ལམ་འདི་ལ་བརྟེན་ནས་
ཚེ་གཅིག་ལུས་གཅིག་པོ་འདིའི་སྟེང་ནས་འཇའ་ལུས་འཕོ་བ་ཆེན་པོའི་ཡེ་ཤེས་ཀྱི་
སྐུ་བསྒྲུབས་ཏེ་སེམས་ཅན་མ་ལུས་པ་འཁོར་བ་ལས་སྒྲོལ་བའི་དེད་དཔོན་གཅིག་
པུར་འགྱུར་ནུས་པ་དེ་བས་ན་ཐེག་མཆོག་རྒྱལ་པོ་ཞེས་བྱ་བའི་མིང་གྲགས་སྐམ་ཙམ་
དུ་མ་ལུས་པར་མཐོང་ངོ༌། །གོ་འཕང་དེ་ལྟ་བུ་སྒྲུབ་པ་ལ་ཟབ་པ་ཁྲེགས་ཆོད་དང་རྒྱ་
ཆེ་བ་ཐོད་རྒལ་གྱི་ལམ་གཉིས་ཟུང་འབྲེལ་དུ་ཉམས་སུ་བླངས་ནས་ཉམས་མྱོང་མཐར་
དབྱུང་བ་ཞིག་དགོས་ལ། དེའི་ནང་ནས་ཀྱང་སློབ་རིམ་གྱི་དང་པོ་ཁྲེགས་ཆོད་ནས་
འཇུག་དགོས་པས་འདིར་རེ་ཞིག་དེ་བཤད་པར་བྱ་སྟེ། དེ་ལ་ཁྲེགས་ཆོད་ཅེས་པའི་
མཚན་དོན་ནི། ཤེས་རབ་ཀྱི་ཕར་ཕྱིན་བསྒོམས་པའི་མཐུ་ལས་གཟུང་དང་འཛིན་
པའི་སྣང་བ་ཐད་ཀར་གཅོད་པ་ལ་སྒྲ་ཐལ་འགྱུར་ནས་གསུངས་ཤིང་། སྐབས་འདིའི་
ཤེར་ཕྱིན་ནི་སེམས་དང་རིག་པ་གཉིས་ཀྱི་ཟླས་ཕྱེ་བའི་རིག་པ་ཡིན་ལུགས་ཀྱི་ལྟ་བ་
ཕུ་ཐག་ཆོད་པའི་ས་ནས་རྙེད་པ་དེའོ། །
རིག་པ་དེ་ངོ་འཕྲོད་ཕན་ཆད་སེམས་མ་བཅོས་པར་སྐྱོང་བའི་བཞག་ཐབས་ཁོ་ནས་
གནས་ལུགས་ཀྱི་རང་ཞལ་ལྟ་བ་མ་གཏོགས་འདི་བྱ་དང་འདི་སྒོམ་གྱི་སྤྲོས་པའི་དམིགས་
གཏད་ཕྲ་མོ་ཡང་དགོས་རྒྱུ་མེད་མོད། འོན་ཀྱང་དེའི་སྔོན་དུ་ངོ་སྤྲོད་སྤྲས་པའི་རྒྱུད་
47



རྡོ་གྲུབ་བསྟན་པའི་ཉི་ར་ ས་མརྗེད།།
ལས་གསུངས་པའི་རིམ་འཇུག་གི་ངོ་སྤྲོད་འདི་ཡང་ངེས་པར་དགོས་ཏེ། འདི་སྔོན་དུ་
མ་སོང་ན་ཆོས་ཉིད་ཀྱི་བཞུགས་ཚུལ་རྗེན་པར་མཐོང་བ་དཀའ་འོ། །
གདུལ་བྱ་ཚེ་སྔ་མ་ལ་ལམ་འདིར་རྒྱུད་སྦྱངས་པའི་གང་ཟག་གཅིག་ཡིན་ན་ནི་ངོ་སྤྲོད་
ཀྱི་གོ་རིམ་འདི་ལྟར་བྱེད་དགོས་པའི་ཁྱབ་མཐའ་མེད་མོད་ཀྱི་དེ་དང་གཞན་མི་འདྲའོ། །
དེས་ན་ངོ་སྤྲོད་འདི་ལ་གསུམ། སྣང་བ་སེམས་སུ་ངོ་སྤྲད་དེ་ད་ལྟ་རང་རེ་རྣམས་ལ་
ཡུལ་སྣང་ཕྱི་དོན་དུ་འཆར་བ་འདི་རྣལ་འབྱོར་བའི་ནང་སེམས་ཀྱི་སྣང་ཆ་ཙམ་དུ་མཐོང་
བ་དང༌། སེམས་ཉིད་སྟོང་པར་ངོ་སྤྲད་དེ་འཛིན་པ་རང་མཚན་ལྟར་སྣང་བ་འདི་ཡང་
དོན་དམ་པར་ན་གྲུབ་པའི་དངོས་པོ་ཅུང་ཟད་ཀྱང་མེད་པར་མཐོང་བ་དང༌། སྟོང་པ་
རིག་པར་ངོ་སྤྲད་དེ་ཀུན་རྫོབ་ཀྱི་སྣང་བ་ཡུལ་དང་ཡུལ་ཅན་ཐམས་ཅད་བདེན་མེད་
སྒྱུ་མ་དང་རྨི་ལམ་གྱི་འཆར་སྒོ་ལྟར་མཐོང་བ་ལ་བསླབ་པར་བྱ་བ་སྟེ། གང་ཟག་གི་
རིགས་ཁ་ཅིག་དེ་ཁོ་ན་ཉིད་ལ་རིམ་གྱིས་དཀྲི་བའི་ཐབས་མཁས་ཀྱི་སྒོ་གཅིག་གོ །
འོན་ཀྱང་མཐར་ཐུག་གི་དོན་ལ་སྣང་བ་སེམས་སུ་ངོ་སྤྲད་པ་ཡང་བདེན་ཞེན་གྱིས་
བཏང་བ་མིན་པར་དཔལ་ལྡན་ཟླ་བའི་ཞབས་དང་ཀུན་མཁྱེན་ཀློང་ཆེན་པའི་བཞེད་
པ་ལྟར་ཐམས་ཅད་མཁྱེན་པ་འཇིགས་མེད་གླིང་བས་ཀྱང་རྩལ་དུ་བཏོན་ནས་བཤད་
དེ༑ ཤེས་དང་ཤེས་བྱ་བདེན་རྫུན་གྱི་རྣམ་དབྱེ་མི་འདྲ་བར་འཐད་པ་མིན་པའི་ཕྱིར་
རོ༑ ༑དེ་བས་ན་ཁམས་གསུམ་ལ་སོགས་པའི་སྣང་བ་ཐམས་ཅད་རྟོག་པའི་རང་
མདངས་དང་རིག་པའི་རྩལ་ཤུགས་ཙམ་ལས་ཡུལ་དང་ཡུལ་ཅན་རང་རང་གི་སྟེང་
ནས་རྙེད་རྒྱུ་ཞིག་གཏན་ནས་མེད་པས་ཤེས་བྱ་ལ་ལྟོས་ཏེ་ཤེས་པ་དང་ཤེས་པ་ལ་
ལྟོས་ནས་ཤེས་བྱ་ཞེས་བཏགས་པའི་ཐ་སྙད་ཀྱི་རྫུན་རིས་ཁོ་ནར་མཚང་རྡོལ། དེ་ལ་
བརྟེན་ནས་ཡོད་མེད་ཡིན་མིན་ལ་སོགས་པའི་མཐར་འཛིན་གྱི་འཆིང་བ་རྡུལ་ཙམ་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར་
ཡང་མ་དམིགས་པའི་འོད་གསལ་སྟོང་པ་ཉིད་ཀྱི་དབྱིངས་སོ་སོ་རང་གིས་རིག་པར་
བྱ་བ་དེ་གཞན་ཟེར་གྱི་རྗེས་བརྗོད་ཁོ་ནས་ཡིད་གང་བ་མ་ཡིན་པར་ངེས་ཤེས་ཕུ་ཐག་
ཆོད་པར་བྱ་སྟེ། འདི་གཉིས་ཀ་རྒྱུད་ཀྱི་དགོངས་པའི་ཕྱོགས་རེ་རེར་ཁས་བླང་ངོ༌། །
དེ་ནས་དངོས་གཞིའི་ངོ་སྤྲོད་ནི། སྤྱིར་དཔེ་དོན་སྦྱར་བའི་ངོ་སྤྲོད་ཉེར་གཅིག་སོགས་
མང་དུ་གསུངས་ཀྱང་སྐབས་འདིའི་ངོ་སྤྲོད་ཀྱི་མདོ་འགག་སེམས་རིག་ཤན་འབྱེད་ལ་
ཐུག་པར་གཟིགས་ནས་ཀུན་མཁྱེན་རྣམ་པ་གཉིས་ཀས་ཚུལ་འདི་སྒོ་དུ་མ་ནས་གཏན་
ལ་ཕབ་སྟེ་བཤད་མོད། འོད་གསལ་གྱི་རྒྱུད་ངོ་སྤྲོད་སྨྲས་པ་སོགས་ནས་གནས་དང་
སྒོ་དང་བཞུགས་ཚུལ་ལ་སོགས་པས་སེམས་རིག་གི་ཁྱད་པར་ཞིབ་ཏུ་གསུངས་བ་
ལ་བལྟ་རྟོག་ཆུང་ཞིང་རྒྱུད་དོན་མན་ངག་གིས་ཕྱེ་བའི་བཀའ་དྲིན་ལ་མི་སེམས་པ་
ཚོས་སེམས་དང་རིག་པའི་ཤན་འབྱེད་ཀྱི་འཕྱོང་ཟེར་རྒྱུ་ཞིག་སྔོན་གྱི་ལོ་པཎ་རྣམས་
ལ་མ་གྲགས་ཀྱང་རིག་འཛིན་འཇིགས་གླིང་གིས་རང་བཟོ་ཡིན་ཞེས་ཟེར་བ་ནི་ཁ་
བདུད་ཀྱིས་བསྒུལ་བའི་སྨྲེ་སྔགས་ཤིག་ཐེག་པའི་རྒྱལ་པོའི་གྲུབ་མཐའ་ལ་ཐན་སྐྱེལ་
དུ་འོང་བ་ཁོ་ནར་ཟད་དོ། །
དེ་ལ་སེམས་ཞེས་བྱ་བ་ནི། ད་ལྟའི་ཐ་མལ་གྱི་རྣམ་རྟོག་དགའ་སྡུག་དང་རེ་དོགས་
ལ་སོགས་པའི་རྣམ་པ་གཞན་དང་གཞན་དུ་འགྱུར་བའི་མཚན་ཉིད་ཅན་འདི་དང༌།
སྒོ་ལྔའི་ཤེས་པ་གཟུང་ཡུལ་ལ་འཇུག་པ་རྣམས་ཏེ། འདི་དང་འདིའི་ཕྱོགས་གཏོགས་
འཕྲོ་གནས་ཀྱི་ཤེས་ཉམས་ཐམས་ཅད་ལས་རླུང་གི་བཞོན་པ་ཅན་ལས་མ་འདས་
པར་རྟ་ལོང་བ་རྐང་ཅན་དང་མི་འཕྱེ་བོ་མིག་ལྡན་གཉིས་ཚོགས་པའི་དཔེས་སེམས་
ཡུལ་ཐོག་ཏུ་གཡོ་བ་དང་། ཡུལ་འཛིན་པ་གཉིས་ཀྱི་བྱེད་ལས་ཀྱང་རླུང་སེམས་ཚོགས་
པའི་ནུས་མཐུར་ཀུན་མཁྱེན་གཉིས་པས་བཤད་དེ། རྒྱུད་མུ་ཏིག་ཕྲེང་བ་ལ་སོགས་



རྡོ་གྲུབ་བསྟན་པའི་འ་ར་ས་པརང
པར་སྲིད་པ་སྐྱེད་སྡུད་ཀྱི་བདག་པོ་རླུང་དུ་བཤད་པ་ཡང་འདི་འདྲ་བའི་དོན་མང་པོ་
ཞིག་ལ་དགོངས་ནས་ཡིན་ནོ། །
སེམས་དེ་ངོས་ཟིན་པ་གཅིག་པུས་མི་ཆོག་པས་ད་དུང་ཞིབ་ཏུ་དཔྱད་ན་འཁོར་བ་ཐོག་
མ་མེད་པ་ནས་མ་རིག་པའི་རྣམ་རྟོག་སྟོབས་སུ་གྱུར་ཅིང་། རང་རྒྱུད་ལ་ལས་ཀྱིས་
བཞག་པའི་བག་ཆགས་ཡོངས་སུ་སྨིན་ནས་ཉེར་ལེན་གྱི་ཕུང་པོའི་སྟེང་དུ་བདེ་བ་དང་
སྡུག་བསྔལ་བྱིས་པའི་རྡོལ་ཐབས་བཞིན་ཏུ་འབྱུང་ཞིང་། དེའི་རྗེས་ལ་དེ་ལྟར་ཞེན་
པའི་སེམས་འབྲང་བས་མཚོན་ཏེ་ཟག་བཅས་ཀྱི་གནས་ལུས་ལོངས་སྤྱོད་ལ་སོགས་
པ་འཁྲུལ་སྣང་ཐ་མལ་དུ་ཞེན་པའི་སེམས་ཀྱི་རྒྱུ་བ་ཇི་སྙེད་པ་ཐམས་ཅད་རྒྱུ་རྐྱེན་གློ་
བུར་བའི་དབང་གིས་འཁྲུལ་བ་ཉིང་འཁྲུལ་དུ་ཤར་ནས་རང་སྣང་ལ་གཞན་དུ་བཟུང་
བ་མ་གཏོགས་སེམས་ཀྱི་གཤིས་ལ་འཁྲུལ་སྣང་གིས་བསྒྱུར་བའི་ཚོས་མདོག་དེ་ལྟ་
བུ་ཞིག་ཡོད་རྒྱུར་མི་འདུག་སྙམ་དུ་ལེགས་པར་རྩད་བཅད། དེའང་བླ་མའི་མན་ངག་
དང་བྲལ་བའི་གང་ཟག་རྣམས་ལ་གློ་བུར་གྱི་ཡུལ་དང་བཅས་པའི་སེམས་འདི་ལས་
ལྷག་པའི་ཡེ་ཤེས་གཞན་ཞིག་ད་ལྟ་ནས་ངོ་འཕྲོད་པ་མེད་ཀྱང་། ཐེག་པ་འདིའི་ལུགས་
ལ་ནི་དེ་འདྲ་བའི་ནང་གི་ཡེ་ཤེས་སེམས་ཅན་ཐམས་ཅད་ཀྱི་རྒྱུད་ལ་གཟོད་མ་ནས་
འབྲལ་མ་མྱོང་བའི་ཆོས་སྐུའི་རང་ཞལ་རྗེན་པ་ཞིག་བླ་མའི་མན་ངག་གིས་བསྟན་རྒྱུ་
ཡོད་དེ། དེ་ངོ་ཤེས་ན་ཐེག་པ་གཞན་གྱི་ལྷག་མཐོང་བསྐལ་བ་མང་པོར་བསྒོམ་པ་
ལས་ཀྱང་ལམ་འདིའི་མཉམ་བཞག་ཐུན་གཅིག་ས་ཆོད་ཆེ་བའི་གནད་ཟབ་མོ་ཡོད་
དོ༑ །ཡེ་ཤེས་དེའི་བཞུགས་ཚུལ་ངོ་འཕྲོད་པའི་སྒོ་ཡང་མདོར་བསྡུ་ན་གསུམ་སྟེ། ངོ༌
བོ་སྟོང་པར་བཞུགས་པས་དགག་སྒྲུབ་ཆེད་འཛིན་ལ་མ་ལྟོས་པར་ཡིད་དཔྱོད་ཀྱི་འཆིང་
བ་རྡུལ་ཙམ་ཡང་ངོ་བོའི་སྟེང་ན་ཡོད་མ་མྱོང་སྟེ་རྡོ་རྗེ་ནམ་མཁའི་ཀློང་ཆེན་ལྟ་བུ།



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རང་བཞིན་གསལ་བར་བཞུགས་པས་བསལ་བཞག་སྤྲོ་བསྡུ་ལ་མ་ལྟོས་པར་བྱིང་
འཐིབས་ཀྱི་མུན་པ་ཆ་ཙམ་ཡང་གཤིས་ཀྱི་སྟེང་ན་འཇུག་མ་མྱོང་པས་འོད་གསལ་ཉི་
མའི་དཀྱིལ་ཡངས་པ་ལྟ་བུ། ཐུགས་རྗེ་ཀུན་ཁྱབ་ཏུ་བཞུགས་པས་བྱ་རྩོལ་གྱི་ངལ་
བ་ལ་མ་ལྟོས་པར་འཁྲུལ་གྲོལ་ཐམས་ཅད་གཉུག་མའི་རང་རྩལ་ལས་གཞན་དུ་གྲུབ་
མ་མྱོང་བས་གཉིད་མོ་ཆེའི་རྨི་ལམ་ལྟ་བུ་སྟེ། རིག་པའི་ངོ་བོ་ལ་ཀ་དག་གི་བཞུགས་
ཚུལ་དེ་ལྟ་བུ་ཡོད་པས་འབྲས་བུ་རྣམ་པར་མི་རྟོག་པ་ཆོས་སྐུའི་ཡེ་ཤེས་གདལ་ཁྱབ་
སྟོང་པ་ཉིད་ཀྱི་རྣམ་པ་ཅན་འགྲུབ་པའི་གོ་འབྱེད། རིག་པའི་རང་བཞིན་ལ་ལྷུན་གྲུབ་
ཀྱི་གསལ་ཆ་དེ་ལྟ་བུ་ཡོད་པས་འབྲས་བུ་རྣམ་པ་ཐམས་ཅད་པ་ལོངས་སྐུའི་ཡེ་ཤེས་
གསལ་མདངས་འགགས་པ་མེད་པའི་རྣམ་པ་ཅན་འཆར་བའི་གོ་འབྱེད། རིག་པའི་
རང་རྩལ་ལ་ཀུན་ཁྱབ་ཀྱི་ཐུགས་རྗེ་དེ་ལྟ་བུ་ཡོད་པས་འབྲས་བུ་རོལ་པ་སྣ་ཚོགས་པ་
སྤྲུལ་སྐུའི་ཡེ་ཤེས་གང་འདུལ་དེར་སྣང་གི་རྣམ་པ་ཅན་འབྱུང་བའི་གོ་འབྱེད། དེ་ལྟར་
གདོད་མའི་ཡེ་གཞི་སྟོང་པ་ལ་ཕྱལ་ཆད་མིན་པ། བདེ་བ་ལ་ཞེན་པ་མེད་པ། གསལ་
བ་ལ་རྟོག་པས་མ་གོས་པས་སལ་ལེ། སིང་ངེ་། ཡེར་རེ། མཚན་ཉིད་གཞན་དུ་མི་
འགྱུར་བར་རིན་པོ་ཆེ་གསེར་གྱི་ཁམས་ལྟར་བཞུགས་ཀྱང་ཐ་མལ་བའི་སྒོ་གསུམ་
བག་ཆགས་དང་བཅས་པའི་སྦུབས་སུ་འཐུམས་ཏེ་རང་ངོ་རང་གིས་མ་མཐོང་བའི་ཆ་
ནས་ནང་གསལ་གཞོན་ནུ་བུམ་པའི་སྐུ་ཞེས་བཏགས་པ་ཡིན་ནོ། །ངོ་རང་ཐོག་ཏུ་
སྤྲོད་ལུགས་འདིའི་སྟེང་ནས་འཆུག་ན་ཐག་གཅིག་ཐོག་ཏུ་གཅོད་པ་དང་གདེངས་
གྲོལ་ཐོག་ཏུ་བཅའ་བའང་དེའི་རྗེས་སུ་སྙོགས་འགྲོ་བས་ཤིན་ཏུ་གཟབ་པར་བྱ་ལ།
ངོ་སྤྲོད་ལུགས་ཀྱང་དགེ་རྩ་ཡོངས་སུ་སྨིན་པའི་གང་ཟག་འགའ་ཞིག་ལ་བྱིན་རླབས་
བཙན་ཐབས་སུ་འཕོ་བའི་སྟོབས་ཀྱིས་དབང་དུས་ལ་སོགས་པར་ཡེ་ཤེས་ངོ་འཕྲོད་



རྡོ་གྲུབ་བསྟན་པའི་ཉི་མས་མཇང་
པའང་ཡོད་མོད་ཀྱི། སྤྱིར་བཏང་ནི་བརྡ་ཐབས་གཏན་ཚིག་དུ་མས་ཡིན་ལུགས་ཀྱི་ངོ་
བོ་ཕུ་ཐག་ཆོད་པར་བཤད་ནས་སློབ་མའི་རྒྱུད་ལ་གོ་བ་ཁྱད་པར་ཅན་སྐྱེ་ངེས་སུ་བྱས་
པ་དེ་དགོས་ཤིང༌། གོ་བ་དེའི་སྟེང་ནས་ཇི་སྲིད་སྒོམ་བྱུང་གི་མྱོང་བ་མ་སྐྱེས་ཀྱི་བར་
དུ་རང་ཉིད་ཀྱིས་བརྩོན་འགྲུས་ཆེན་པོས་ཉམས་ལེན་སྐྱོང་ཚུལ་ལ་སློབ་དགོས་པ་ཡིན་
གྱིས། ལྟ་སྒོམ་ཡིན་སྙམ་ལ་བཞག་པ་གཅིག་པུས་མི་ཆོག་གོ །
མདོར་ན་སྐབས་འདིའི་སེམས་དང་ཡེ་ཤེས་ཞེས་པ་ནི་གཞུང་ལུགས་ཕལ་ལ་གྲགས་
པའི་སེམས་དང་ཡེ་ཤེས་ཀྱི་བརྡ་ཆད་དང་བསྲེ་མི་རུང་བའི་ཟབ་གནད་ཐུན་མོང་མ་
ཡིན་པ་ཡོད་ལ། ཡེ་ཤེས་དེ་མངོན་དུ་བྱེད་པའང་སེམས་ཅན་ཐ་མལ་བ་རྣམས་འཆི་
བའི་དུས་སུ་ལས་རླུང་མ་ལུས་པ་དབུ་མའི་དབྱིངས་སུ་བསྡུས་པ་ལ་བརྟེན་ནས་ཀུན་
ཏུ་བཟང་པོའི་རིག་པ་ཟང་ཐལ་ཕྱི་ནང་མེད་པའི་ཚུལ་དུ་དར་གཅིག་སྣང་ཡང་ངོས་
མི་ཟིན་པ་ཡིན། རྣལ་འབྱོར་བས་ནི་ད་ལྟ་བཞག་ཐབས་ཀྱི་གདམས་ངག་ལ་བརྟེན་
ནས་མངོན་དུ་བྱེད་ལུགས་ཤིག་ཡོད་དེ། དེ་ཇི་ལྟར་ཡིན་ན། བཤད་མ་ཐག་པའི་ཡེ་
ཤེས་ཀྱི་རང་ངོ་དེ་ཚུལ་བཞིན་དུ་ཆོས་ཉིད་མ་བཅོས་པའི་དྲན་པའི་སྟེང་ནས་སྐྱོང་ཤེས་
ན་རྩལ་གྱི་རྣམ་རྟོག་ཆགས་སྡང་གཏི་མུག་གི་ཆར་གྱུར་པ་ཐམས་ཅད་སྤྲིན་ནམ་མཁའི་
ངང་དུ་བག་ལ་ཞ་བ་ལྟར་དེངས་ནས་རིག་པའི་ངོ་བོ་ཇེ་གསལ་དུ་འོང་བ་ཡིན་ནོ། །
འོ་ན་ཡེ་ཤེས་ཀྱི་ངོ་བོ་དྲན་པས་སྐྱོང་ལུགས་དེ་གང་ཡིན་སྙམ་ན། འདི་ལ་བཞག་ཐབས་
བདུན་དང་གྲོལ་ལུགས་གསུམ་ལ་སོགས་པ་མང་པོ་ཞིག་འབྱུང་ཡང་། དོན་བསྡུས་
ན༑ སྔར་ངོ་སྤྲོད་པའི་རིག་པ་དེ་ཉིད་ད་ལྟའི་རྣམ་རྟོག་ཐ་མལ་བ་འདི་ཀའི་དོད་པོར་
བཞག་ནས་དེའི་ངོ་བོ་སྐད་ཅིག་ཀྱང་མ་བརྗེད་པར་དྲན་པས་རྒྱུན་སྐྱོང་ཞིང་། དེའང་
དྲན་བྱ་དང་དྲན་བྱེད་འབེན་དང་མདའ་ལྟ་བུའི་གཟའ་གཏད་ཅན་མ་ཡིན་པ་གཉུག་



མན་ངག་རྫོགས་པ་ཆེན་པོའི་གནད་ཐོར་བའི་སྐོར།
མའི་རང་ཞལ་མ་བོར་བ་ཙམ་གྱིས་ཆོག་ཤེས་པར་བྱས་ནས་བློ་བདེ་ལ་གུ་ཡངས་བ་
ཞིག་གི་ངང་ནས་གཟུང་འཛིན་གྱི་འཁྲུལ་བ་ཐད་ཀར་འཇིག་ནུས་པ་སྟེ།
རྟོག་པ་གང་ཤར་གྱི་སྐྱེ་འགགས་གྲངས་སུ་འདེབས་པ་ཙམ་མ་ཡིན་པར་རྣམ་རྟོག་
འཆར་མཁན་གྱི་ངོ་བོ་ལ་ཅེར་གྱིས་བལྟ་ཞེས་སྒོམ་ཆེན་པ་དག་སྨྲ་བའང་བློ་རྩེ་འདི་
ཉིད་ལ་བཅོལ་དགོས་སོ། །སྒོམ་བྱེད་པ་ལ་ཉམས་ཀྱི་གེགས་སེལ་ཀྱང་ཤེས་དགོས་
པ་མང་པོ་ཡོད་མོད། འོན་ཀྱང་གཙོ་བོར་བྱིང་རྒོད་གཅོད་པ་ལ་མཁས་ན་གེགས་
སེལ་ཕལ་ཆེར་དེའི་ནང་དུ་ཚང་བས། འདི་ལ་སེམས་ཧ་ཅང་བཅིངས་པ་དྲག་ནས་
ཤེས་རིག་གི་ངར་ཆགས་པ་དང༌། ཀློད་པ་དྲག་ནས་སེམས་རང་ཚུགས་མ་ཟིན་པའི་
བྱིང་ཉམས་གཉིས་དང༌། འགྱུ་བ་ཆུ་རླབས་ལྟར་ཡུལ་ཐོག་ཏུ་གཡོ་བའི་འཕྲོ་རྒོད་
རྣམས་ལས་བྱིང་བ་གཅོད་པ་ནི། སྡུག་བཙིར་ཨ་འཐས་ཀྱི་དྲན་པས་སེམས་གཅུར་
བ་ལྟ་བུ་མ་ཡིན་པར་ཤུགས་འབྱུང་རང་བབས་ཀྱི་དྲན་པ་སོ་མའི་ངར་ཐོག་ནས་རིག་
པ་ཧུར་བཏོན་ནས་བསྒོམ་པ་ཉིད་ཀྱིས་འགྲུབ་ཅིང་། འཕྲོ་རྒོད་གཅོད་པའང་གནས་
དགའ་འགྱུ་སྡུག་གི་རྟོག་པ་ཉིང་འཁྲུལ་དུ་འབྱམས་པ་ལས་ཆེས་འཕགས་པ་འགྱུ་
བའི་ཡལ་ས་མཐར་ཐུག་གི་སྟེང་དུ་བློའི་འཇུག་པ་ཐམས་ཅད་རོ་གཅིག་པར་བསྲེས་
ནས་བཞག་པས་དེ་ལས་གཞན་པའི་ཅི་ཤར་དང་ཅི་སྣང་ཐམས་ཅད་ཆོས་སྐུའི་རོལ་
རྩལ་དུ་བུན་ཤིག་གིས་འཆར་བ་མ་གཏོགས་མཉམ་བཞག་འཕྲོག་ནུས་ཀྱི་གེགས་སུ་
འབྱུང་མི་སྲིད་པས་རང་གྲོལ་ཕྱོགས་རིས་ལས་འདས་པའི་རྟོགས་པ་གདེངས་སུ་གྱུར་
པ་སྟེ། འདི་ནི་གནས་ཆ་བརྟན་པོ་རྙེད་པའི་ཞི་གནས་ཀྱི་ཤེས་ཉམས་ཐུན་མོང་བ་
འགའ་ཞིག་ལ་བརྟེན་ནས་རྣམ་རྟོག་ཐམས་ཅད་ཆོས་སྐུ་ཡིན་ཟེར་བ་ཚོ་དང་ཡང་ཤིན་
ཏུ་མི་མཚུངས་ཏེ། རྒྱ་ཆེར་ཆོས་དབྱིངས་མཛོད་འགྲེལ་ལ་བལྟས་པས་ཤེས་སོ། །
53



རྡོ་གྲུབ་བསྟན་པའི་ཉི་མས་མཛད།
དེའི་ཕྱིར་བཞག་ཐབས་སྐྱོན་མེད་གཅིག་ཤེས་ན་དེ་ཁོ་ནའི་མཐུས་བྱིང་རྒོད་ཆོད་པ་
དགོས་ཀྱི། ཁྱི་མང་གིས་རུབ་དུས་གཅིག་ལ་ཁ་བལྟས་ན་གཞན་གྱིས་རྒྱབ་ནས་འཇུ་
བ་ལྟ་བུའི་གེགས་སེལ་ལ་སྙིང་པོ་མེད་དོ། །མདོར་ན་མན་ངག་གི་གནད་ཟབ་མོ་
འགག་བརྒྱ་ཆིངས་གཅིག་གིས་བསྡམས་པ་མ་མཐོང་བར་སྒོམ་མེད་དང༌། ཁྱབ་
གདལ་ལ་སོགས་ཆོས་སྐད་ཚོན་པོ་ཁོ་ན་ལ་མཐོ་རླབ་ཤེས་པ་ཙམ་གྱིས་ས་བཅད་པ་
ཅི་ཡང་མེད་པས་ངོ་སྤྲོད་དང་བཞག་ཐབས་སྙིང་པོའི་དོན་ལ་མཁས་པར་བྱའོ། །
ཉམས་མྱོང་རང་གི་རྒྱུད་ལ་མི་མཆི་ཡང་། །བརྒྱུད་ལྡན་བླ་མའི་མན་ངག་མང་ཐོས་
པས། །མ་མཐོང་མཐོང་འདྲའི་ངག་སྒྲོས་གཙང་མ་བརྒྱ། །ལྷུང་ལྷུང་འབབ་པའི་མགྲིན་
པ་ཆོས་ཀྱི་དུང་། །དེ་སླད་བླུན་པོར་རང་གཙིགས་ཆེ་བ་དང་། །མཁས་རློམས་རྟོག་
གེའི་སྙེམས་པས་བསྒྱིང་བ་ཡི། །འཆལ་གཏམ་མ་འདྲེས་སྔོན་བྱུང་རིག་འཛིན་གྱི། །
གསུང་རྒྱུན་ཡི་གེར་བཀོད་ལ་སྐྱོན་ཡོད་མིན། །གོ་སླ་ཉུང་ངུར་བརྗོད་པའི་ལྡེའུ་མིག་
འདི། །བཟུང་ནས་ཀུན་མཁྱེན་གསུང་རབ་སྒོ་བརྒྱའི་ལྕགས། །རྣམ་པར་ཕྱེ་སྟེ་སྒྲུབ་
པ་ནན་ཏན་གྱིས། །རྟོགས་པའི་ཁྱད་ནོར་ལག་ཏུ་ལོངས་པར་མཛོད། །དེ་ལྟར་ཟབ་
དོན་མན་ངག་སྙིང་པོའི་གཏམ། །བརྗོད་པའི་དགེ་འདིས་མཐའ་ཀླས་ཡིད་ཅན་ཀུན། །
རྡོ་རྗེ་རྩེ་མོའི་གསེང་ལམ་ལ་བརྟེན་ནས། །ཁྱད་ཆོས་དྲུག་ལྡན་དབྱིངས་སུ་འཚང་རྒྱ་
ཤོག །ཅེས་པའང་གམ་དུ་འཁོད་པའི་ཡོངས་འཛིན་བཤེས་གཉེན་དམ་པ་བློ་གྲོས་བཟང་པོས་རིང་མོ་
ནས་བསྐུལ་ཞིང་། ཉེ་ཆར་སྒྲུབ་པ་ནན་ཏན་ལ་གུས་པའི་བཙུན་པ་རྟ་མགྲིན་ནས་ཀྱང་བསྐུལ་བ་ལྟར་
མདོ་ཁམས་ཀྱི་སྤྲང་སྨྱོན་ཆོས་སྨྲ་བའི་གཟུགས་བརྙན་འཇིགས་མེད་བསྟན་པའི་ཉི་མས་ཡར་ལུང་པདྨོ་
བཀོད་ཀྱི་སྒྲུབ་སྡེར་སྦྱར་བ་ཕྱོགས་དུས་ཐམས་ཅད་དུ་དགེ་ཞིང་བཀྲ་ཤིས། དགེའོ། །དགེའོ། །དགེའོ། །
54



འ ་ན་ངག་རྫོགས་པ་ཆེན་པོ རྩྭ་གནད་ཐོར་ཡུལ་སྐོར།
༄༅། །གཞི་ཡེ་གྲོལ་རང་བཞིན་གཉུག་མ་ལ། །ལམ་མ་བཅོས་ཅོག་བཞག་ཕྱག་
གིས་འདུད། །དེ་བཏུད་ནས་འོད་གསལ་ལྟ་བའི་བབ། །དོན་སྙིང་པོར་དྲིལ་ནས་ཅུང་
ཟད་འཆད། །དེ་ལ་ཀུན་འབྱུང་གི་སྒོམ་པ་སྡུག་བཙིར་ཨ་འཐས་ཀྱི་དྲན་པ་དང་། རང་
བཞིན་རྫོགས་པ་ཆེན་པོ་ཡིན་ལུགས་མ་བཅོས་པའི་དྲན་པ་གཉིས་ཀྱི་ཤན་མ་ཕྱེ་ན་
སྒོམ་ཆེན་པ་རྐང་འཁྱམས་རྨུགས་པའི་ནང་དུ་སོང་བ་ལྟར་མཐར་ཐུག་གི་སྐྱེལ་སོ་ཇི་
བཞིན་པར་མི་ངེས་པ་ཡིན་པས་ལྷུན་གྲུབ་རང་གནས་ཀྱི་ཡེ་ཤེས་རྗེན་ལ་ཕྱུང་བར་
འདོད་པ་རྣམས་ཀྱིས་སེམས་དང་རིག་པ་ལ་ཤན་ཕྱེད་པ་ཅི་ནས་ཀྱང་དགོས་སོ། །
དེ་ལ་སེམས་ནི་འགྱུ་བ། རིག་པ་ནི་གནས་པ། སེམས་ནི་ཉོན་མོངས་པ། རིག་པ་ནི་
ཉོན་མོངས་པར་མ་འགྱུས་པ། སེམས་ནི་རླུང་ལྟ་བུ། རིག་པ་ནི་ནམ་མཁའ་ལྟ་བུ།
ཞེས་བྱ་བ་ལ་སོགས་པ་ནི་སེམས་རིག་གི་ཁྱད་ཕྱེ་བའི་ཆ་ཕྲ་མོ་ནས་གསུངས་བར་
ཟད་ཀྱི། དེ་ཙམ་ཞིག་གིས་དོན་ཇི་བཞིན་པར་ངེས་པ་ནི། བླ་མ་བྱིན་བརྒྱུད་ཀྱི་ཕ་ཕོག་
ཅན་དང་། སློབ་མ་མོས་གུས་དང་ལས་འཕྲོ་ཤིན་ཏུ་ཆེ་བ་རྣམས་མ་གཏོགས་པ་གཞན་
ལ་མི་འོང་བས། ཞི་གནས་ཀྱི་ཏིང་འཛིན་བསམ་གཏན་དང་གཟུགས་མེད་ཀྱི་སྙོམས་
འཇུག་ལ་སོགས་པ་ལ་མི་འཁྲུལ་བར་བྱེད་པའི་གནམ་ཐིག་ནི་འདི་ཡིན་ཏེ། སེམས་
ནི་འདུས་བྱས་ཀྱི་རྣམ་རྟོག རིག་པ་ནི་འདུས་མ་བྱས་ཀྱི་ཡེ་ཤེས་ཡིན་པས། འདི་ལས་
ངེས་པར་བྱའོ། །
དེ་ལ་ཇི་ལྟར་ན། རྫོགས་ཆེན་གྱི་རིག་པ་འདུས་བྱས་ཡིན་ཏེ། དེ་སྟོང་ཉིད་ལ་སོགས་
པ་འདུས་མ་བྱས་ཀྱི་ཆོས་གང་ཡང་མིན་པའི་ཕྱིར་ཏེ། ཤེས་པའི་བྱེ་བྲག་ཡིན་པའི་



རྡོ་གྲུབ་བསྟན་པ་ནཾ་ནི་པས་མཛད།
ཕྱིར་ཞེ་ན། དོན་འདི་ནི་དེ་ལྟ་བུ་ཆེས་ཤིན་ཏུ་མ་ཡིན་ཏེ་རྒྱལ་བ་དྲི་མེད་འོད་ཟེར་གྱི་
མན་ངག་ལས། རིག་པ་རང་གནས་ཀྱི་ཡེ་ཤེས་འདུས་མ་བྱས་ཡིན་པའི་རྒྱུ་མཚན་དུ་
རྒྱུ་རྐྱེན་གྱི་གསར་དུ་མ་བཟོས་པ་དང་། འཇིག་འབྲལ་མེད་པ་སྟེ། འདི་དག་རྣམ་པར་
བཤད་པའི་ཕྱིར། འཁྲུལ་པའི་ཀུན་རྟོག་རྣམས་ནི་དྲི་མ་གློ་བུར་བ་ཡིན་པས་སེམས་
ཀྱི་གཤིས་ལ་ཞུགས་པ་མ་ཡིན་ཞིང་ཆོས་ཉིད་བར་དོའི་སྣང་བ་འཆར་བ་ན་འོད་གསལ་
ཀ་ནས་དག་པའི་དབྱིངས་སུ་ན་བུན་ནམ་མཁའ་ལ་ཡལ་བ་ལྟར་རང་གྲོལ་དག་སངས་
ཆེན་པོར་འགྲོ་ཞིང་། སླར་ཡང་ཤེས་རབ་སྲོག་ཏུ་གྱུར་བའི་རླུང་ལྔས་གཞི་སྣང་ལྷུན་
གྲུབ་རིན་པོ་ཆེའི་སྦུབས་ནས་བསྐྱོད་དེ་ཀུན་རྟོག་འཁྲུལ་བའི་ཡོ་ལང་མཐའ་དག་འགྲོ་
འོང་མེད་པའི་དབྱིངས་ལས་འགྲོ་འོང་ལྟར་སྣང་བར་འགྱུར་བའི་ཕྱིར་རོ། །
དེ་ལ་ནི་ད་ལྟའི་ཐ་མལ་གྱི་ཤེས་པ་ཞེས་མི་བརྗོད་དེ། སྐབས་ཁ་ཅིག་ཏུ་ད་ལྟའི་ཤེས་
པར་ཡོད་ལ་ཁ་ཅིག་ཏུ་འགགས་ནས་མེད་པའི་ཕྱིར་རོ། །རིག་པ་ནང་གསལ་གྱི་ཡེ་
ཤེས་ནི། ཉི་ཟླ་ཁ་སྦྱོར་ལས། ཙིཏྟ་རིན་ཆེན་གཞལ་ཡས་ན། །སྟེང་གསལ་འདུས་པ་
སྐུ་ཡི་གདངས། །ཞལ་ཕྱག་རྫོགས་པ་བུམ་སྐུའི་ཚུལ། །ཆ་ཕྲ་འོད་གསལ་སྙིང་པོ་
བཞུགས། །ཞེས་གསུངས་པ་ལྟར། ཨ་ཝ་དྷུ་ཏི་ཕྲ་རག་གཉིས་ཐེག་པ་འདིའི་ཐུན་
མོང་མ་ཡིན་པའི་ལུགས་ལ་གྲགས་པའི་དབུ་མ་ཤིན་ཏུ་ཆ་ཕྲ་བ་ཤེལ་གྱི་སྦུ་གུ་ཅན་
དངས་མ་འོད་ཀྱི་རང་བཞིན་དུ་གནས་པའི་གྲོང་ཁྱེར་ན། དཔལ་ཀུན་ཏུ་བཟང་པོ་
ཐོག་མ་དང་ཐ་མ་མེད་པའི་སྟོན་པ་ཀུན་བྱེད་ཡེ་ཤེས་ཀྱི་རྒྱལ་པོ། སྣང་སྲིད་དུ་མ་རོ་
མཉམ་གྱི་དཀྱིལ་འཁོར་ཆེན་པོ། སེམས་ལས་མ་བྱུང་བའི་སངས་རྒྱས། རྟོག་པས་
མ་བཟོས་པའི་གཤིས་ལུགས། དྲི་མ་མཐའ་དག་གིས་མ་གོས་པ་རང་བཞིན་རྣམ་
པར་དག་པའི་སངས་རྒྱས་སུ་གདོད་ནས་བཞུགས་པ་ལ། རྒྱུད་སྡེ་གཞན་ལས་



པར་ངག་རྫོགས་པ་ཆེན་པོའི་གནད་ཐོར་བུའི་སྐོར་
གཉུག་མའི་སེམས་ཐམས་ཅད་སྟོང་པ་ཞེས་ཐ་སྙད་འདོགས་ཏེ་དེས་ན་གཉུག་མའི་
སེམས་ཞེས་པ་དང་། འདུས་མ་བྱས་ཀྱི་ཡེ་ཤེས་ཞེས་པ་སྐབས་འདིར་དོན་གཅིག་པ་
ཡིན་ནོ། །དེ་ཉིད་གྲུབ་ནས་འཕོ་མ་མྱོང་། གྲོལ་ནས་འཁྲུལ་མི་སྲིད། བྱུང་ནས་འཆི་
མི་ཤེས་པའི་ཆོས་ཉིད་ཡིན་ནའང་། སྣང་གསུམ་ཀུན་རྟོག་དང་བཅས་པས་རང་ཞལ་
སྒྲིབ་ཅིང་ལས་རླུང་གི་གཡོ་བ་ཉི་ཁྲི་ཆིག་སྟོང་ལ་སོགས་པས་རང་ངོ་མི་མཐོང་བར་
བྱས་པས་སུས་ཀྱང་རྟོགས་པར་དཀའ་བ་ནི། སྒྱུ་འཕྲུལ་ལས། ཨེ་མ་ཧོ་ཡེ་ནས་གསང་
བའི་ཆོས། །སྣ་ཚོགས་སྣང་ལ་རང་བཞིན་གསང་། །ངོ་བོ་ཉིད་ཀྱིས་རབ་ཏུ་གསང་། །
གཞན་ཏུ་མིན་ལས་ཤིན་ཏུ་གསང་། །ཞེས་གསུངས་པ་བཞིན། རྒྱུ་མཚན་དེ་ལ་བརྟེན་
ནས་ནང་གསལ་གཞོན་ནུ་བུམ་པའི་སྐུ་ཞེས་རྣམ་པར་བཞག་པ་ཡིན་གྱི། ཤེལ་སྒོའི་
ནང་གི་གསེར་སྐུ་འདྲ་བ་གཅིག་ལ་སངས་རྒྱས་ཞེས་གོ་བ་བླང་བ་གཏན་ནས་མིན་
པར་ཤེས་པར་གྱིས་ཤིག་
དེ་ལྟར་སེམས་དང་རིག་པའི་ཤན་འབྱེད་ལ་ཤེས་རབ་དམ་པའི་མིག་མ་རྙེད་པ་དེ་
སྲིད་དུ་ནི་འཇོག་སྒོམ་གྱི་ཨུ་ཚུགས་ཆེ་དྲག་ན་རྡོ་རྗེ་རྩེ་མོའི་འོད་གསལ་སྙིང་པོ་མཆོག་
གི་ལམ་མིན་པར་མ་ཟད་དབུ་མ་ཆེན་པོའི་ལྟ་སྒོམ་དུ་ཡང་འགྲོ་དཀའ་བ་ཡིན་པས་
རྟོགས་ལྡན་རྒན་པོ་སེང་གེའི་གསོ་བ་དང༌། ཟོག་པོ་ཆོས་རྫུ་བོང་ཤ་རི་ཚོས་གཡམ་
ལ་མ་རྒྱུག་པར། རྫོགས་པའི་སངས་རྒྱས་དྲི་མེད་འོད་ཟེར་གྱི་རྣམ་ཐར་ཟུངས་ཤིག་
སེམས་རིག་ལ་ཤན་ཕྱེད་པ་རྫོགས་པ་ཆེན་པོའི་མན་ངག་གི་གནད་ཇི་ལྟར་ཡིན་ན།
དཔེར་ན་ལྷའི་རྣལ་འབྱོར་སྒོམ་པའི་ཚེ་ཞི་བ་འཛུམ་མུལ་མུལ། ཁྲོ་བོ་མིག་ཅེར་ཅེར་
ཙམ་སྒོམ་པ་ནི་སངས་རྒྱས་ང་རྒྱལ་གྱི་རྣལ་འབྱོར་དུ་འགྲོ་བ་མིན་གྱི། བྱང་ཆུབ་ཕྱོགས་
ཀྱི་ཆོས་ཡོངས་སུ་རྫོགས་པའི་ལྷར་སྣང་གི་ང་རྒྱལ་བརྟན་པ་ཁོ་ན་ཁག་ཆེ་བ་བཞིན་



རྡོ་གྲུབ་བསྟན་པའི་ཉི་མས་མཛད།
དུ་འདིར་ཡང་སེམས་ས་ལེ་ཧྲིག་གེ་བའི་ངོ་བོ་ལ་བལྟ་བ་དང༌། འགྱུ་དྲན་གྱི་རྟོག་པ་
ལ་གཡག་སྣ་ཁུ་ཚུར་མི་བྱེད་པར་ལྷོད་དེ་འཇོག་པ་ཙམ་འབའ་ཞིག་སྒོམ་གྱི་སྙིང་རྡོ་
མ་ཡིན་པས། དཔལ་ལྡན་ཏོག་རྩེ་ལས། འཇུར་བུས་བཅིངས་བའི་སེམས་ཉིད་ནི། །
གློད་ན་གྲོལ་བར་ཐེ་ཚོམ་མེད། །ཅེས་གསུངས་པ་ལྟར། སྔར་བླ་མས་ངོ་སྤྲོད་པའི་
འོད་གསལ་ལྷན་ཅིག་སྐྱེས་པ་རང་བྱུང་ནམ་མཁའི་གཟུགས་ཅན་དེ་ཉིད་མངོན་དུ་བྱ་
བའི་ཕྱིར། དེ་དང་རྣམ་པ་མཐུན་པའི་ལམ་མ་བཅོས་ཅོག་བཞག་ཆེན་པོའི་དགོངས་
པའི་གནད་ལ་གཟིར་ཏེ། ཀློང་ཆེན་ཀ་དག་གི་རིག་པ་ཡིན་ལུགས་བསམ་མནོ་དང་
བྲལ་བའི་ངར་མདངས་སྐྱོང་ཞིང་བསྒྱུར་བཀོད་ཕྲི་བསྣན་སྤུ་ཙམ་ཡང་བྱ་རྒྱུ་མེད་པའི་
ཁྲེགས་ཆོད་ཀྱི་ཤེས་པ་རྒྱ་ཡན་རང་གྲོལ་ཕྱལ་བ་ཆེན་པོ། དྲན་རིག་ཐུག་ཕྲད་རྗེས་
མེད། རྟོག་ཚོགས་ཤར་གྲོལ་དུས་མཉམ། ཁམས་གསུམ་གཞི་གྲོལ་གྱི་རིག་པ།
བྱུང་ཚོར་ཆོས་སྐུའི་རང་རྩལ་དུ་གདོན་ནས་དག་པས་བྱ་བྱེད་བྱིས་པའི་འཁྲུལ་སྣང་
གིས་ཕན་གནོད་སྐད་ཅིག་ཀྱང་མ་སོང་བའི་མཐའ་གྲོལ་ཡངས་བ་ཆེན་པོའི་བདེ་ཀློང་།
བལྟ་བས་མི་མཐོང་། བརྗོད་པས་མི་རྟོགས། བཙལ་བས་མི་རྙེད། བདས་པས་མི་
ཟིན། ཕྱིན་པས་མི་སླེབས་པའི་ནང་དབྱིངས་ཆོས་སྐུའི་རྒྱལ་སའི་གཏན་སྲིད་དུ། ཕྱི་
སྣང་བའི་རྫུན་ཕུག་རང་སར་རྡིབ་སྟེ་དམིགས་གཏད་ཀྱི་ཡུལ་མེད། ནང་འཛིན་པའི་
མཁན་པོ་རྩ་བ་ཆོད་པས་རྗེས་འབྲང་གི་རྒྱུན་ཆད། བར་ལས་རླུང་གི་འགྱུ་བ་གཞི་
ནས་སངས་བས་གཡོ་བྱེད་ཀྱི་མཐུ་ཟད་དེ། བློ་ཟད་ཀྱི་རིག་པ་ཆོས་ཟད་མཉམ་པའི་
ངང་ལ་བག་ཕེབས་ནས་སྣང་སྲིད་དབྱིངས་རིག་རོ་མཉམ་གྱི་གཤིས་སུ་ཆམ་བརྡལ་
ཞིང་ཇི་ལྟར་བྱས་ཀྱང་བློ་བདེ་བ་ཡིན་ནོ། །
དེ་དག་ཐམས་ཅད་ཀྱི་མདོ་འགག་ཆེ་ཤོས་ནི་སེམས་ཀུན་རྟོག་བརྒྱད་ཅུ་སྣང་གསུམ་



མན་ངག་རྫོགས་པ་ཆེན་པོའ་གནད་ཐོར་བུའི་སྐོར།
དང་བཅས་པ་ཡིན་ལ་རིག་པ་ཐ་མལ་གྱི་དྲན་རིག་འོད་གསལ་བསམ་གྱིས་མི་ཁྱབ་
པའི་ཡེ་ཤེས་ཡིན་པར་ངོ་འཕྲོད་ཐག་ཆོད། གདེང་འཚོས་ནས་དེ་ཉིད་དུ་ཉམས་ལེན་
སྐྱོང་ཤེས་བ་འདིར་ཐུག་གོ །ལམ་འདི་སྐྱོང་བ་ལ་འཇོག་སྒོམ་ཁོ་ན་གལ་ཆེ་བའི་གནད་
ཀ་གཅིག ལམ་འདིའི་བོག་འདོན་མཐའ་དག་གི་གཙོ་བོར་བྱ་བ་དགུ་ཕྲུགས་སུ་གཏོང་
དགོས་པའི་གནད་ཀ་གཉིས། ལམ་འདིའི་གྲོལ་བ་ལ་རག་ལུས་འོད་སྐུར་ལྡང་བའི་
གནད་ཀ་གསུམ། དེ་ལ་སོགས་པ་མང་པོ་ཞིག་ཡེ་ཤེས་ཆེན་པོ་དེའི་ཞོན་པ་སྙིང་པོ་
དངས་མའི་རླུང་གིས་བྱེད་ཚུལ་ནི་ཤིན་ཏུ་གལ་ཆེ་ནའང་། གཞན་ནི་གཏམ་ཤིན་ཏུ་
མང་བར་འགྱུར་བས་འདིར་མི་བརྗོད་ལ། གནད་སྔ་མ་གཉིས་པོ་ལས་དང་པོ་བའི་
དུས་ནས་ཤེས་དགོས་པ་ཡོད་པས་སྡོམ་ཚིག་བརྗོད་ན། ལུས་ཀྱི་ཕྱིའི་བྱ་བ་ཁྱིམ་གྱི་
སོ་ནམ་ལ་སོགས་པ་དང་། ནང་གི་བྱ་བ་ཕྱག་སྐོར་དཀའ་སྤྱད་ལ་སོགས་པ་དང༌།
གསང་བའི་བྱ་བ་ཕྱག་རྒྱ་གར་མཆོད་པ་ལ་སོགས་པ་དང་། ངག་གི་ཕྱིའི་བྱ་བ་བྱེ་
མོའི་ཀྱལ་ཀ་དང་། ནང་གི་ཁ་ཏོན་ཀློག་བཟླས། གསང་བའི་བསྙེན་སྔགས་བཟླས་
སྒྲུབ་ལ་སོགས་པ་དང་། སེམས་ཀྱི་ཕྱིའི་བྱ་བ་ཆགས་སྡང་འཁོན་འཛིན་ལ་སོགས་པ་
དང༌། ནང་གི་ལྟ་བ་གྲུབ་མཐའི་རྗེས་དཔྱོད་ལ་སོགས་པ་དང༌། གསང་བའི་ལྷའི་
བསྐྱེད་རིམ་གྱི་སྤྲོས་པ་ལ་སོགས་པ་དེ་དག་ཐམས་ཅད་ལས་རླུང་འཕེལ་བ་མཐུ་ཆེ་
བར་བྱེད་པ་ཤ་སྟག་ཏུ་ངེས་ཤིང་། ཇི་ལྟ་ཇི་ལྟར་ལས་ཀྱི་རླུང་རྣམ་རྟོག་སྤྲོས་པའི་ཁ་
ལོ་བ་དབང་བཙན་པ་དེ་ལྟ་དེ་ལྟར་འོད་གསལ་གཉུག་མ་ཆོས་ཟད་ཀྱི་ཡེ་ཤེས་ཆེན་
པོའི་བཞོན་པའི་ཤིན་ཏུ་ཕྲ་བའི་རླུང་བག་ལ་ཞ་བར་འགྱུར་ལ། ཇི་སྲིད་དེ་མངོན་ཏུ་
མ་གྱུར་བ་དེ་སྲིད་དུ་རང་བཞིན་ཡེ་གནས་ཀྱི་རིག་པ་ཐེར་ལ་མི་འབུད་པ་ཡིན་པས་
རྩ་བ་འདི་ལ་ཐུག་གོ །



རྡོ་གྲུབ་བསྟན་པའི་ཉི་མས་ར།ཇར་
གཞན་དུ་ན་ལམ་དེ་ལྟར་བསྒོམས་པའི་བཞག་སྟོབས་ཀྱིས་རླུང་དབུ་མར་འཇུག་ནུས་
ཚུལ་དང༌། བསྐྱེད་རིམ་སྔོན་སོང་ལ་མི་ལྟོས་པར་རྫོ་གས་རིམ་དང་པོ་ནས་བསྒོམ་དུ་
རུང་བའི་གནད་ཀ་དང་འོད་གསལ་མྱོང་སྟོབས་ཀྱིས་ཤར་བའི་རྣལ་འབྱོར་ལའང་དབང་
ཤེས་ནུབ་པ་དང་མ་ནུབ་པ་གཉིས་འོང་ཚུལ་དང༌། འཇོག་ས་ཀ་དག་གི་ནང་དབྱིངས་
གཅིག་ལས་མེད་ཀྱང་འཇོག་ཚུལ་ལ་གྲོལ་ལུགས་རྣམ་པ་གསུམ་ཡོད་པའི་འགག་
དོན་ལ་སོགས་པ་ཁྲེགས་ཆོད་དང་ཐོད་རྒལ་གྱི་ལམ་གནད་རྒྱུད་སྡེ་གཞན་དང་ཐུན་
མོང་བ་དང་ཐུན་མོང་བ་ཡིན་པའི་རང་བཞིན་རྫོགས་པ་ཆེན་པོའི་ལམ་གྱི་ཆེ་བ་དེང་
སང་གི་སྟོན་རློམ་ཕལ་མོ་ཆེའི་སྤྱོད་ཡུལ་དུ་མ་གྱུར་པ་མང་པོ་ཞིག་བཤད་དུ་ཡོད་མོད་
དེ་རེ་ཞིག་དེ་ཙམ་མོ། །ཧོ་ཧོ། ཕྱི་སྣང་བའི་བཟོ་རྒྱ་ཐིག་པོ་དང་། །ནང་རྗེས་དཔྱོད་
གྲུབ་མཐའི་ཁ་འཛིན་གཉིས། །དེ་རང་གྲོལ་གཉུག་མར་ཟད་ཀྱང་ཟད། །དཔལ་ཀུན་
བཟང་དགོངས་པ་ལྷག་གེར་མཐོང་། །སྒོམ་བློས་བྱས་རྟོག་པའི་དྲ་བ་དང་། །སེམས་
འཁྲུལ་སྣང་རྟོག་པའི་རི་མོ་གཉིས། །གཤིས་རྫོགས་པ་ཆེན་པོར་མཉམ་ལ་ཁད། །
ད་སྒོམ་ན་འོད་གསལ་ཉལ་སྒོམ་ཞུ། །སྙིང་གཞོན་ནུ་བུམ་སྐུའི་ཁང་བཟང་ན། །བདེ་
སྟོང་གི་ཆོ་འཕྲུལ་ཅིར་ཡང་རྩེ། །དེ་མངོན་སུམ་མཐོང་འདོད་ཀྱི་སྒོམ་ཕྲུག་ཚོ། །མ་
བཅོས་ཅོག་བཞག་གི་ཉེ་ལམ་སྐྱོངས། །དུས་དེང་སང་གི་སྒོམ་ཆེན་ཕལ་མོ་ཆེས། །
ཧ་ཤང་གི་མུན་སྒོམ་དྲན་མེད་དང་། །གཞི་དྲན་པ་རང་སྟོང་ཆོས་སྐུའི་ཞལ། །དེ་གཅིག་
ཏུ་འཁྲུལ་བ་མང་རབ་ཡོད། །དོན་ཡིད་དཔྱོད་འཇུར་བུའི་ཐུགས་དམ་པ། །མིང་དེད་
ལ་བརྐུས་ནས་རྫོགས་ཆེན་བཏགས། །ཀློང་ཆེན་གྱི་མགོན་པོ་པདྨའི་ཞལ། །གསུང་
འོ་རྒྱལ་དུ་དོགས་ནས་མཆི་མ་བཀུ། །ད་མང་མང་བཤད་ན་ལྕོ་ཀའི་ཁ། །དོན་རྫོགས་
པ་ཆེན་པོར་བློ་ཕུགས་གཏོད། །སྒོམ་ཡིན་མིན་མཛོད་ཆེན་བདུན་ལ་དྲིས། །སྒྲུབ་རྒྱུད་



མན་ངག་རྫོགས་ང་་ཆེར་ངོ་བ་ཀུནད་བོར་བའི་སྐོར།
ཀྱི་མེ་རོ་གཞི་ནས་སློང་། །ང་སྤྲང་འཁྱམ་སྨོན་པའི་ཕྲུ་གུ་ལ། །གློ་བ་ཆེ་ལྟ་རྒྱུ་ཅི་ཡོད་
དེ༑ ༑ངའི་ཞེ་ཕུགས་རིག་འཛིན་བརྒྱུད་པའི་ལམ། །དེ་ཡིན་མིན་པདྨ་རྒྱལ་པོས་ཕྱེས། །
ཞེས་པའང་ལམ་འདི་ལ་མི་ཕྱེད་པའི་གདུང་ཤུགས་ཅན་སྒྲུབ་བརྩོན་རྣལ་འབྱོར་གྱི་དབང་པོ་པདྨ་མ་ཧཱ་
སུ་ཁའི་བཞེད་སྐོར་དུ་སྤྲང་སྨྱོན་འཇིགས་མེད་པས་གང་དྲན་ཡུད་ཙམ་ལ་བྲིས་པ་དགེ་ཞིང་བཀྲ་ཤིས།
ZE
དུ
པ
༄༅། །བླ་མ་ལ་ཕྱག་འཚལ་ལོ། །འདིར་བདག་ཅག་གི་བླ་མ་དམ་པ་ཤེས་བྱ་རིག་
པའི་གནས་ལྔ་ལ་སྦྱངས་ཤིང་། རྫོགས་པ་ཆེན་པོ་སྙིང་ཐིག་གི་ལམ་ནས་གྲོལ་བ་
བརྙེས་པ་ཨོ་རྒྱན་བསྟན་འཛིན་ནོར་བུའི་ཞལ་སྔ་ནས་ཀྱིས་འདའ་ཁར་ཞལ་ཆེམས་
སུ་སྩལ་བའི་ཚིགས་བཅད། ང་ཨོ་རྒྱན་གུ་རུ་པདྨ་འབྱུང་། །སྐྱེ་འཆི་བྲལ་བའི་སངས་
རྒྱས་ཡིན། །བྱང་ཆུབ་སེམས་ལ་ཕྱོགས་རིས་མེད། །ཟུང་བཞི་ཡ་བརྒྱད་ཀྱི་མིང་
འདོགས་བྲལ། །ཞེས་པ་འདིའི་དོན་རགས་པ་ཙམ་ཞིག་བཀྲལ་ན། སྤྱིར་བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་ཐམས་ཅད་གདུལ་བྱ་སྐྱེ་ཤི་བར་དོའི་
འཁྲུལ་འཁོར་གྱིས་ཉམ་ཐག་པ་ལས་སྐྱོབ་པའི་ཆེད་དུ་གསུངས་བ་ཁོ་ན་ཡིན་ཞིང་།
དེ་དག་གི་ནང་ནས་མཐར་ཐུག་པ་སྙིང་ཐིག་རྡོ་རྗེ་རྩེ་མོའི་ལུགས་ལ། ཐོག་མའི་གཞི་
ཀ་དག་ཆེན་པོའི་གཤིས་ལ་འཁྲུལ་བ་མེད་ཀྱང་། དེ་ངོ་མ་ཤེས་པར་རིག་རྩལ་འཁྲུལ་
བའི་སྣང་ཆར་ཤར་ཏེ། བདག་ཉིད་གཅིག་པ་དང་། ལྷན་ཅིག་སྐྱེས་པ་དང་། ཀུན་ཏུ་
བཏགས་པ་སྟེ་མ་རིག་པ་གསུམ་གྱི་རིམ་པས་གཟུང་འཛིན་གྱི་རྟོག་པ་ལུ་གུ་རྒྱུད་ཀྱི་
ཕྲེང་བ་མུ་མེད་དུ་མཆེད། དེའི་རྗེས་སུ་ཞེན་ནས་ལས་ཉོན་སྡུག་བསྔལ་གྱི་འཁོར་ལོ་
བར་མཚམས་མེད་པར་འཇུག་པ་ཡིན་པས། ངོ་བོའི་ཞུགས་ཚུལ་འཁྲུལ་པའི་དྲི་མས་
མ་གོས་པ་ཇི་བཞིན་དུ་ངོ་འཕྲོད་ནས་བསྒོམས་པ་ཉིད་ཀྱིས་སྐྱེ་འཆིའི་འཁྲུལ་བ་རང་
61



རྡོ་གྲུབ་བསྟན་པའི་ཉི་མས་མཛད །
ལོག་ཏུ་འགྲོ་བར་བཞེད་པ་ཡིན་ལ། ངོ་བོའི་བཞུགས་ཚུལ་དེའང་རྟོག་གེ་དང་བཅོས་
མའི་སེམས་འཛིན་གྱིས་མི་མཐོང་གི དོན་བརྒྱུད་ཀྱི་ཕ་ཕོག་ཐོབ་པའི་བླ་མ་མཚན་
ཉིད་དང་ལྡན་པ་ལས་སྨིན་གྲོལ་གྱི་བདུད་རྩི་བླངས་ཏེ། དེ་འདྲའི་བླ་མ་དེ་ཉིད་ཨོ་
རྒྱན་རྡོ་རྗེ་འཆང་དང་དབྱེར་མེད་དུ་མཐོང་བའི་མོས་གུས་རྣལ་འབྱོར་དུ་བྱས་པས་
རྒྱུད་བྱིན་གྱིས་བརླབས་ཏེ་ཐུགས་ཡིད་དབྱེར་མི་ཕྱེད་པར་འདྲེས་ནས་རང་སེམས་
གདོད་མའི་གནས་ལུགས་བཅོས་སླད་དང་བྲལ་བ་འདི་ཀ་ཀུན་བཟང་དོན་གྱི་འཆི་
མེད་པདྨ་འབྱུང་གནས་སུ་ངོ་ཤེས། ཐག་ཆོད། བརྟན་པ་ཐོབ། དེ་ཉིད་གློ་བུར་རྒྱུ་
རྐྱེན་གྱིས་མ་བསྐྱེད་པས་སྐྱེ་བ་དང་བྲལ། བྲི་གང་འཕོ་འགྱུར་མི་དམིགས་པས་འཆི་
བ་དང་བྲལ་ཏེ། སྐྱེ་འཆི་མེད་བའི་དངོས་གྲུབ་ཀྱི་ཕམ་ཕབ་རང་མལ་ནས་རྙེད་ཅིང་།
སངས་རྒྱས་གཞན་དུ་མི་འཚོལ་བའི་གདེང་ཆེན་ཐོབ་པ་ན། ང་ཨོ་རྒྱན་གུ་རུ་པདྨ་
འབྱུང་། །སྐྱེ་འཆི་བྲལ་བའི་སངས་རྒྱས་ཡིན། །ཞེས་སེང་གེའི་སྒྲ་སྒྲོག་གོ །དེ་ལྟ་བུའི་
རིག་པ་བྱང་ཆུབ་སེམས་ཀྱི་བཞུགས་ཚུལ་མངོན་དུ་གྱུར་བ་ན། སྐྱེ་འཆིའི་ཡུལ་སྣང་
ཕྱིར་སྤངས། དེར་ཞེན་གྱི་འཛིན་སེམས་ནང་དུ་བཅད། །སྤྲོས་པའི་འཁོར་བ་རྒྱབ་ཏུ་
བོར། སྤྲོས་མེད་མྱང་འདས་ལ་དམིགས་གཏད་བཅོལ་བའི་སྤང་བླང་རེ་དོགས་མང་
པོས་རྟེན་མེད་ཀྱི་རིག་པ་ཁོལ་བུར་འདོན་དུ་མེད་ཀྱི། ཇི་ལྟར་སྣང་ཡང་རང་སྣང་།
གང་ལྟར་ཤར་ཡང་རང་རྩལ། འཁོར་འདས་གཟུང་འཛིན་དུ་བཏགས་པ་ཐམས་ཅད་
ཕྱོགས་དང་རིས་མེད་པར་རིག་པའི་ཡོ་ལང་དུ་ཤར་ཏེ། རྩལ་གཞི་ཐོག་ཏུ་ཐིམ།
གཞི་རང་མལ་དུ་བཙན་ས་ཟིན་ནས། དང་པོའི་གཞི་ལས་འཕགས་ཏེ། རྒྱ་ཆད་ཕྱོགས་
ལྷུང་དང་བྲལ་བའི་འོད་གསལ་གཞོན་ནུ་བུམ་པ་སྐུའི་དབྱིངས་སུ་མངོན་པར་བྱང་
ཆུབ་པར་འགྱུར་བ་ལ། བྱང་ཆུབ་སེམས་ལ་ཕྱོགས་རིས་མེད། །ཅེས་བྱའོ། །



པན་ངག་རྫོགས་པ་ཆེན་པོ་ནཱ་གནད་ཐོར་བུའི་སྒོར།
དེའི་ཕྱིར་འཁྲུལ་སྣང་ལ་སྐྱོན་དུ་བལྟ་སྟེ། ནང་གི་རྣལ་འབྱོར་ཉི་ཚེ་བ་ལ་བསླབ་པས་
ཁམས་གསུམ་གྱི་མཐོང་སྤང་སངས་ཡང་འདོད་པའི་སྒོམ་སྤང་མ་སྤངས་པ་དང་། དེ་
སྤོང་ཕྱིར་དུ་ཞུགས་པ་དང༌། འདོད་ཉོན་ཕལ་ཆེར་སྤངས་བ་དང༌། དེ་མཐའ་དག་
སྤངས་ཀྱང་གོང་མའི་ཉོན་མོངས་ཟད་པར་མ་སྤངས་པས་སྐྱེ་འཆིའི་སྡུག་བསྔལ་ལྷད་
མེད་དུ་མ་ལོག་པ་སོགས་ཀྱི་སྒོ་ནས་འབྲས་བུ་ཐ་དད་དུ་བཞག་པའི་ཟུང་བཞི་ཡ་བརྒྱད་
ལྟ་བུའི་རྣམ་གཞག་ཐེག་པ་འདི་ལ་བརྩིར་མེད་དེ། ཀ་དག་རང་སྣང་རིས་མེད་གདལ་
བ་ཆེན་པོའི་དགོངས་ཀློང་ནས་ས་ལམ་ཆིག་ཆོད་དུ་བགྲོད་པའི་ཕྱིར་ཏེ། འདི་ལ་ཞིབ་
ཆ་དགོས་སོ། །དོན་འདིའི་ཕྱིར། ཟུང་བཞི་ཡ་བརྒྱད་ཀྱི་མིང་འདོགས་བྲལ། །ཞེས་
གསུངས་ཏེ། འདིས་ནི་ཐེག་པ་འོག་མ་གཞན་རྣམས་ལས་འཕགས་པ་ཡང་མཚོན་ནོ། །
དོན་ཧྲིལ་གྱིས་དྲིལ་ན། བླ་མ་དང་རང་སེམས་གཉིས་མེད་དུ་བསྲེས་ཏེ་རིག་སྟོང་
གཉུག་མའི་ཀློང་དུ་བསལ་བཞག་དང་བྲལ་བར་མཉམ་པར་བཞག་ལ། འཆི་ཀ་དང་
བར་དོའི་འཇིགས་སྐྲག་འཁྲུལ་སྣང་གང་གིས་ཀྱང་རིག་པ་རང་མལ་ནས་མི་གཡོ་བར་
བཙན་ས་བཟུང་བ་ནི་རྐང་བ་དང་པོ་གསུམ་གྱི་སྙིང་པོའི་དོན་ཏེ། ཕྱོགས་འདིའི་འཆི་
ཀ་མའི་མན་ངག་མཐར་ཐུག་པ་ཡིན་ཞིང་། འདི་ལ་རབ་ཆོས་སྐུ་ལྟ་བ་རྒྱས་འདེབས་
ཀྱི་འཕོ་བ་ཞེས་ཀྱང་གྲགས་སོ། །
དེའང་ད་ལྟ་ནས་སྐྱོང་ཚུལ་དང་། འཆི་དུས་སུ་ལས་ལ་སྦྱར་ཚུལ་སོགས་ཤེས་པར་
བྱའོ། །རྐང་བ་ཐ་མས་ནི་ལམ་འདི་རྩོལ་བཅས་ཀྱི་ཐེག་པ་གཞན་ལས་འཕགས་པའི་
ཆེ་བ་སྟོན་ཏེ། རང་གི་ལམ་ལ་ངེས་པ་བརྟན་པར་བྱ་བའི་དོན་ཏོ། །ཡང་ན་རྐང་པ་
དང་པོ་གཉིས་ཀྱིས། ལམ་འདིའི་མཆི་མེད་སྒྲུབ་ཚུལ་བསྟན་པ་ན། དེ་ཙམ་གྱིས་ཐེག་
པའི་རྩེ་མོར་མི་འགྱུར་ཏེ། ཉན་རང་ལའང་སྐྱེ་འཆིའི་སྡུག་བསྔལ་རྒྱུན་ཆད་པའི་ལམ་
63



རྡོ་གྲུབ་བསྟན་པའི་ཉི་མས་མཛད་
ཡོད་པའི་ཕྱིར་རོ་སྙམ་པ་ལ། ལན་རྐང་པ་ཐ་མ་དང་། དེའི་རྒྱུ་མཚན་སྒྲུབ་པ་ལ་རྐང་
པ་གསུམ་པ་སྦྱར་ནའང་རུང་ངོ༌། །ཞེས་པའང་དད་བརྩོན་བློ་ལྡན་འདས་ཤུལ་གྲགས་ལྡན་
ནས་ནན་གྱིས་བསྐུལ་བའི་ངོར། བསྟན་པའི་ཉི་མས་ས་བྱ་དབོ་ཟླ་བའི་དམར་ཕྱོགས་ཀྱི་བཟང་
པོ་གསུམ་པར་གང་དྲན་མྱུར་བོར་བྲིས་པ་དགེ་བར་གྱུར་ཅིག
༄༅། །གདམས་ངག་རྡོ་རྗེའི་གཏུན་ཁུང་ཡོད། པདྨའི་ཞལ་བཟང་ཡིད་ལ་དྲན་པས་
ཀྱང༌། །མི་བཟད་དཔལ་སྟེར་དྲིན་ཆེན་བླ་མ་དང་། །དབྱེར་མེད་ལི་ཁྲིའི་འོད་མངའ་
ལྷག་པའི་ལྷས། །དེ་ཉིད་འབྱེད་པའི་བློ་གྲོས་སྙིང་ལ་ཕོབས། །ཤིན་ཏུ་བརྒལ་དཀའ་
ཐེག་མཆོག་རྒྱུད་སྡེའི་མཚོར། །ཉལ་བའི་ཟབ་དོན་ཡིད་བཞིན་དབང་གི་རྒྱལ། །བདག་
འདྲའི་རྙེད་པར་དཀའ་ཡང་བླ་མ་ཡི། །དྲིན་ལ་བརྟེན་ནས་བྲག་ཆའི་དབྱངས་ལྟར་
སྒྲོགས། །ལམ་འདི་ཤིན་ཏུ་ཟབ་དང་རྒྱ་ཆེ་བས། །བློ་གྲོས་མ་སྦྱངས་རྣམས་ཀྱིས་རྟོགས་
པར་དཀའ། །དེ་ཕྱིར་སྐྱེས་བུ་གསུམ་གྱི་ལམ་རིམ་ལ། །ལེགས་པར་སྦྱངས་བས་དགེ་
རྩ་སྨིན་པར་མཛོད། །བྱང་ཆུབ་སེམས་དང་རྒྱལ་སྲས་སྤྱོད་པ་ལ། །སློབ་འདོད་རྣམ་
དག་གཅིག་ཀྱང་མི་སྐྱེ་རུང་། །ཤེས་ཉམས་སྟོང་གསལ་སྣང་ཉམས་ཁྲ་ཁྲ་ཙམ། །ཤར་
བ་ཁྲེགས་ཆོད་ཐོད་རྒལ་རྣམ་དག་མིན། །དེ་ལྟ་མིན་ན་རྫོ་གས་ཆེན་མན་ངག་སྡེའི། །
གཞུང་བརྒྱའི་ནང་དུ་སྔོན་འགྲོའི་ཁྲིད་རིམ་དང་། །རྫོགས་ཆེན་ལམ་གཉིས་གོ་རིམ་
མ་འཆོལ་བར། །བསྟན་པའི་གནད་ལའང་ངེས་པ་ཇི་ལྟར་དྲངས། །ཁྱད་པར་བླ་མེད་
སྤྱི་དང་བྱེ་བྲག་འདིའི། །དབང་བཞིས་རྒྱུད་སྨིན་རྩ་བ་ཡན་ལག་གི །དམ་ཚིག་མིག་
བཞིན་བསྲུང་བའི་སྐལ་བཟང་རྣམས། །འབའ་ཞིག་ཆོས་འདིར་འཇུག་ལ་དབང་བ་
ཡིན། །གཅིག་བརྗེད་གཉིས་ཤེས་གསུམ་བོར་བཞི་པ་རྙེད། །གྲུབ་འབྲས་ལག་སྟོང་
64



མར་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
ཁར་འཇུག་བྱིས་པ་དང་། །རང་གི་རྒྱུད་ཚོད་ཚུར་ལ་མི་སེམས་པར། །སློབ་དཔོན་
ཆོས་ལ་སེར་སྣ་བྱེད་སྙམ་དང༌། །ཟབ་ཅིང་རྒྱ་ཆེའི་གནད་གསང་མི་འཚོལ་བར། །
ཁ་འཕང་མིག་འཕང་མཐོ་བ་ལྷུར་ལེན་སོགས། །རང་གིས་རང་ལ་སྙིང་རྗེ་མ་བལྟས་
བར། །སྟོང་འུར་ལངས་ནས་ལྕེབ་གྲིར་འགག་པ་ཡིན། །དེ་ཕྱིར་ཕྱོགས་ཀྱི་འཁོར་ལོ་
འཆིང་བ་ལྟའི། །སྨིག་རྒྱུའི་ཀླུང་དང་བཏུང་དུ་རུང་ངེས་པའི། །འབབ་ཆུའི་གདམ་ཁ་
མ་ནོར་ཤེས་པ་ཞིག །བྱས་ན་རང་དྲིན་རང་ལ་ཆེ་བ་ལགས། །འདི་ལས་བརྩམས་ཏེ་
བརྗོད་བྱ་མང་མཆིས་ཀྱང་། །སྣང་བ་དགྲར་ལང་བདག་འདྲའི་མཐོང་ཚུལ་རྣམས། །
རྒྱས་པར་བཤད་ན་ཕྱག་དར་བརྡལ་འདྲ་བས། །དམ་པ་རྣམས་ཀྱི་སྙན་དབང་གཙེར་
མི་བགྱི། །རྟོགས་བྱེད་ཐེག་པའི་རྣམ་གྲངས་མང་བསྟན་ཀྱང་། །རྟོགས་བྱའི་སྙིང་པོའི་
ཚུལ་སྒོ་གཅིག་ལས་མེད། །སྐྱེ་འགག་གནས་གསུམ་བྲལ་བའི་རང་སེམས་གཤིས། །
ཕྱོགས་འདིར་བློ་གྲོས་མིག་ཡངས་དང་པོར་སྒྲུབས། །བྱུང་ཁུངས་གནས་གཞི་འགྲོ་
བའི་ཡུལ་ས་གསུམ། །མ་མཐོང་ཙམ་ཞིག་གནས་ལུགས་རྙེད་མིན་པས། །གཞི་མེད་
རྩ་བྲལ་ཟེར་བའི་གྲགས་ལྡན་དེ། །ཚིག་རྐྱང་ཙམ་མིན་རྩད་གདར་ཆོད་པ་དགོས། །
བདེན་པའི་དམིགས་གཏད་རྡུལ་ཙམ་མི་འཇོག་ཀྱང་། །སྣང་རིག་རྫུན་པའི་མཐོང་
བ་འགོག་མིན་པས། །ཟབ་མོའི་གནད་འདི་ཚིམ་སྔ་མ་བྱེད་པར། །པཎ་གྲུབ་གཞུང་
ལ་བརྟེན་ནས་ཞིབ་ཏུ་ཚོལ། །འཁོར་བའི་འཁྲུལ་སྣང་དབྱེ་བ་མཐའ་ཡས་ཀྱང་། །རྩ་
བ་གཅིག་ཏུ་ཟད་དེ་བདེན་ཞེན་ཉིད། །དེ་སླད་འཁྲུལ་བའི་མདུད་པ་ཡོད་དགུ་ཀུན། །
ཆོས་ཀྱི་གནད་གསང་གཅིག་འདི་ཤེས་པས་གྲོལ། །འདི་མེད་དབྱིངས་རིག་དབྱེར་
མེད་རྫོགས་པ་ཆེའི། །རང་ཞལ་མཐོང་བའི་གོ་སྐབས་མ་གཟིགས་ནས། །ནམ་མཁའ་
ལྟ་བུའི་ཐུགས་ཅན་ཡབ་མེས་ཀྱིས། །དང་པོར་བདག་ཅག་རྣམས་ལ་ཚུལ་འདི་གདམས། །
65



རྡོ་གྲུབ་བསྟན་པའི་ཉི་ར་ས་མཛད།
རིག་དང་སྟོང་བ་སྲང་མདའི་མཐོ་དམན་བཞིན། །མི་འདོད་འོན་ཀྱང་གདུལ་བྱའི་
རྟོགས་རིམ་ལ། །དགོངས་ཏེ་སྟོང་བ་ངོ་སྤྲོད་མཇུག་ཐོགས་སུ། །རིག་པ་ངོ་སྤྲོད་ཟབ་
མོ་ཤེས་པས་བཞེད། །རིག་པའི་དོན་ནི་ས་ལེ་སང་ངེ་བ། །ཟང་མ་ཐལ་བྱུང་ཉམམ་
ཡངས་གདལ་བ་ཞེས། །སྨྲ་མཁན་མང་མོད་དེ་འདྲའི་ཁྱད་པར་རྣམས། །སེམས་དང་
རིག་པ་གཉིས་ཆར་ཡོད་པ་ཡིན། །དེས་ན་ཁྱད་གཞི་གདོད་མའི་འོད་གསལ་དུ། །
ཤེས་པར་བྱ་སྟེ་གློ་བུར་ཆོས་དང་ནི། །གདོད་མའི་རང་བཞིན་བསྲེས་ཀྱང་མི་འདྲེས་
བས། །སེམས་རིག་དབྱེ་བའང་འདི་ལ་ལེགས་པར་གནས། །དེ་ཡི་བཞུགས་ཚུལ་རྒྱ་
ཆེར་ངེས་པའི་ཕྱིར། །ཡེ་གྲོལ་གཉུག་མ་གཟོད་ནས་མ་བཅོས་དང༌། །ངང་གིས་
གདལ་ཁྱབ་གཏིང་གསལ་ཆ་ཕྲ་སོགས། །དཔག་དཀའི་ཐ་སྙད་རབ་འབྱེད་བཏགས་
པ་ཡིན། །དེ་འདྲའི་བརྗོད་ཚུལ་རེ་རེར་ཐུན་མིན་གྱི། །ཆོས་སྐུ་ངོ་སྤྲོད་སྒོ་རེ་མི་ཤེས་
པར། །བྱིས་པའི་མདུན་སར་མེ་མདའི་ཚམ་རྔམ་ལྟར། །བརྩི་བའི་རྫོགས་ཆེན་པ་
རྣམས་ད་དུང་དཔྱོད། །རིག་པའི་ཡེ་ཤེས་འོད་གསལ་དེ་ཉིད་ནི། །གདོད་མ་ཡིན་
ཕྱིར་གསར་དུ་སྒྲུབ་མི་དགོས། །རྒྱུན་ཆད་མེད་ཕྱིར་ད་ལྟ་ཤེས་པས་ཆོག །མི་འགྱུར་
ཕྱིར་ན་སྟོང་གསལ་ཞི་བ་ཡིན། །ཤེས་པའི་ཆ་ཀུན་རིག་པར་བརྗོད་མི་བྱ། །སེམས་
རིག་དབྱེ་བ་བྱར་མེད་ཐལ་འགྱུར་ཕྱིར། །ད་ལྟའི་ཤེས་མིན་རིག་པར་བརྗོད་མི་བྱ། །
རང་གི་རིག་པ་གཞན་དུ་ཐལ་འགྱུར་ཕྱིར། །གང་ཕྱིར་སེམས་དང་རིག་པ་ད་ལྟར་གྱི། །
ཤེས་པའི་གོང་བུ་གཅིག་ཏུ་འདྲེས་པ་ལས། །ཐབས་མཁས་ཟབ་པོས་ཆབ་ལས་དངས་
མ་བཞིན། །རིག་པ་འབྱིན་ཚུལ་ཤེས་ན་མཁས་པ་ཡིན། །ཆོས་སྐུ་ངོ་སྤྲོད་སྒོ་རྣམས་
གཡས་བཞག་ནས། །རིག་ཞལ་རྗེན་ལ་དབྱུང་བའི་མན་ངག་གནད། །ཟུང་དུ་འཚོལ་
བ་གྲུབ་པའི་ལུགས་སྲོལ་འདིར། །གླང་པོ་རྙེད་ནས་གླང་རྗེས་ནགས་ཚོལ་འདྲ། །



པན་ངག་རྫོགས་པ་ཆེན་པོའི་གནད་ཐོར་བུའི་སྐོར་
རྟོག་ཚོགས་གཅུར་བས་མི་ནོན་ནང་དུ་ཞུམ། །ལས་རླུང་ལྷོད་པས་མི་ཐུལ་ཕྱི་རོལ་
གཡོ། །གྲིམ་ལྷོད་པི་ཝཾ་རྒྱུད་བཞིན་ཆ་མཉམ་པས། །ཆུ་ཡི་རྙོག་པ་བགྲུང་བའི་ཚུལ་
གྱིས་ཞོག །འགྱུས་པ་ངོ་ཤེས་རང་གྲོལ་ཁུངས་སྟོར་བའི། །གྲོལ་ལུགས་རྣམ་གསུམ་
བཞག་ཐབས་གཅིག་ཉིད་ཀྱི། །ན་ཚོད་སྨིན་པའི་གནས་སྐབས་ལས་འོང་གི །སོ་
སོར་སྒྲུབ་པའི་རྩོལ་བ་གཞན་མི་དགོས། །ལུས་ནི་མི་གཡོ་མིག་ཀྱང་མི་འཛུམ་པར། །
བྱ་བྱེད་རི་མོ་མ་བྲིས་རང་བཞག་པས། །ཡིད་ཀྱི་ན་བུན་རླུང་གི་བཞོན་པ་ཅན། །
བལྟར་མི་མངོན་པར་དང་པོའི་གནས་སུ་འགྲོ །དེ་ཚེ་ཕྱི་ནང་རིས་སུ་མ་ཆད་ཅིང་། །
ཉི་ལྟར་རབ་གསལ་གཡོ་བའི་རླབས་དང་བྲལ། །བཅོས་སུ་མེད་ཀྱང་མཆོག་ཏུ་ལས་
རུང་བ། །ཉམས་སུ་མྱོང་བཞིན་བསྙད་མི་ཤེས་པ་འབྱུང་། །མཐའ་བྲལ་ངོ་བོ་སྟོང་
པའི་དབྱིངས་སུ་ནི། །བློ་འདས་རང་འཞིན་གསལ་བའི་ཡེ་ཤེས་ཁམས། །དབྱེར་
མེད་ངང་ལ་རྩེ་གཅིག་མཉམ་བཞག་པའི། །གཞི་བདེའི་མལ་དུ་བློ་བདེ་རྒྱུན་མི་ཆད། །
ཆོས་སྐུ་དེ་ཡིན་ཀུན་བཟང་དགོངས་པ་དེ། །ཞི་བྱེད་གཅོད་ཡུལ་དབུ་མའི་ལྟ་བའང་
དེ༑ ༑ལུས་རྒྱའི་ནང་ནས་རྟོགས་པའི་རྩལ་རྒྱས་བ། །སངས་རྒྱས་རློན་པ་ཟེར་ནའང་
དེ་ལ་ཟེར། །འོན་ཀྱང་ལུགས་འདིའི་ཐུན་མོང་མ་ཡིན་པའི། །ལྷག་མཐོང་ལམ་གནད་
དང་བོ་ངོ་ཤེས་དང་། །དེ་ནས་རྩལ་འབར་བརྟན་པ་འཐོབ་དགོས་པས། །དབྱིངས་
རིག་མཇལ་ཙམ་སྒོམ་མེད་སླེབ་པ་ཡིན། །ནམ་མཁའི་རྣལ་འབྱོར་ཡུལ་གྱི་སྒྱུ་མ་ལ། །
རོལ་ཚེ་རྨི་ལམ་གཉིད་ཀྱི་ཆོ་འཕྲུལ་ལྟར། །ཅིར་སྣང་ཀློང་ཆེན་རིག་པའི་རྩེ་འཇོ་རུ། །
མཐོང་ནས་རྟོགས་པའི་མེ་ཆེན་ལྷག་པར་འབར། །དེ་ལྟར་མཉམ་རྗེས་རྣལ་འབྱོར་
གཅིག་ལ་གཅིག །གྲོགས་སུ་སོང་བའི་མན་ངག་ལ་སྦྱངས་བས། །འཁྲུལ་བའི་སྣང་
ཤེས་ཧྲལ་མ་བྲོལ་དུ་ནི། །བཤིགས་ཏེ་འཕགས་ལམ་ཟབ་མོའི་མཁའ་དབྱིངས་འཕྱོ། །



རྡོ་གྲུབ་བསྟན་པའ་ཉི་མས་ར་ཛད།
སངས་རྒྱས་རྣམས་ཀྱི་ཟབ་དང་རྒྱ་ཆེའི་སྐུ། །ཡ་བྲལ་མི་སྲིད་སངས་རྒྱས་སྒྲུབ་བྱེད་
ཀྱང་། །ཟབ་དང་རྒྱ་ཆེ་ཕྱོགས་རིས་མི་ཆོག་པས། །ཐེག་རྒྱལ་འདི་ཡི་རྒྱ་ཆེ་སྒྲིམ་ལ་
ཚོལ། །སྙིང་དབུས་རང་བྱུང་གཞོན་དུ་བུམ་པ་སྐུའི། །རང་མདངས་དབྱིངས་རིག་ཐིག་
ལེའི་སྣང་བ་ནི། །རྒྱ་མཚོ་གསེར་གྱི་ཉི་མའི་མེ་ལོང་ནང་། །ཤར་བའི་ལྷུན་གྲུབ་སྦུབས་
སུ་རྩེ་གཅིག་ཞུགས། །གཏིང་གསལ་ཤིན་ཏུ་ཕྲ་བ་འོད་ལྔའི་ཁམས། །མཁའ་ཁྱབ་
འོད་ཀྱི་ཞིང་དང་ཡེ་ཤེས་སྐུར། །བཞེངས་པའི་འཕོ་ཆེན་ཆུ་ཟླའི་རོལ་རྩེད་ནི། །རིག་
པ་རྩལ་གྱི་དབང་ཆེན་ཐོབ་ལས་འབྱུང་། །དེ་སྐད་རྡོ་རྗེ་སྙིང་པོའི་ལམ་གྱི་གནད། །
མདོར་བསྡུས་ཤ་ཟིན་སྤུ་ཟིན་བསྙད་པའི་དགེས། །འགྲོ་ཀུན་ཁྱད་ཆོས་དྲུག་ལྡན་གདོད་
མའི་དབྱིངས། །མངོན་པར་བྱང་ཆུབ་མཆོག་གི་བཀྲ་ཤིས་ཤོག །ཅེས་པའང་བློ་གསལ་
ཆེ་མཆོག་གིས་རིང་མོ་ནས་བསྐུལ་ཞིང་། ཉེ་ཆར་མཆོག་སྤྲུལ་དམ་པ་འགྱུར་མེད་པདྨ་བསྟན་འཕེལ་
ནས་བཀའ་འདྲི་གནང་ལན་མདོར་བསྡུས་འབུལ་ཆེད་དང་། དད་མོས་ལྡན་པ་བོད་ཆུང་ལུང་རྟོགས་
དང༌། གསུང་མཆོག་པད་རྡོར་རྣམས་ནས་ཀྱང་བསྐུལ་བའི་ངོ་མི་ལྡོག་ཙམ་དུ་དཔལ་བླ་མ་རྗེ་བཙུན་
བརྟན་པའི་འཁོར་ལོ་མིའི་ཤ་ཚུགས་ཅན་འོད་གསལ་སྤྲུལ་པའི་རྡོ་རྗེའི་བཀའ་དྲིན་གྱིས་འཚོ་བའི་རྡོ་
རོང་གི་སྨྱོན་པ་འཇིགས་མེད་བསྟན་པའི་ཉི་མས་གང་དྲན་མགྱོགས་བྲིས་སུ་སྦྱར་བ་དགེ་ཞིང་བཀྲ་
ཤིས།
68



རར་ངག་རྫོགས་པ་ཆེན་པོའི་གནད་ཐོར་བུ་གླི་སྒོར།
༄༅། །བླ་མ་ཕྱག་འཚལ་ལོ། །རང་བཞིན་རྫོགས་པ་ཆེན་པོ་བྱ་རྩོལ་འཛིན་ཞེན་ལས་
འདས་པའི་ངེས་དོན་བླ་ན་མེད་པ་ནི་ཁོ་བོས་འདི་ལྟར་རྟོགས་ཏེ། གཟོད་མ་ནས་ཤིན་
ཏུ་རྣམ་པར་དག་པ་རང་བཞིན་གཉུག་མའི་ཡེ་ཤེས། སེམས་འཛིན་དམིགས་གཏད་
ཀྱི་སྤྲོས་པ་དང་བྲལ་ཞིང་། བློས་བྱས་གཟུང་འཛིན་གྱི་མདུད་པ་ལྷོད་པོར་གྲོལ་བས་
ཀ་དག་གི་ཡིན་ལུགས། གཞི་རྫོགས་ཐིག་ལེ་ཆེན་པོ་ཞེས། འཁོར་འདས་མ་ལུས་པ་
དག་མཉམ་རིག་སྟོང་རྗེན་པའི་གཤིས་སུ་ཕྱམ་གདལ་བའི་རང་ཡན་ཕྱི་ནང་བར་མེད།
ཟང་ཐལ་གཞི་རྩ་ལས་འདས་པ། ལྷོད་དེ་བ་ལ་འཁྲུལ་འབྱམས་སུ་མ་སོང་། ཕྱལ་
ལེ་བ་ལ་ཐ་མལ་དུ་མ་ལུས། ཕྱི་གསལ་ཐིག་ལེའི་རོལ་རྩལ་དུ་སྣོད་བཅུད་ཆུ་ནང་གི་
ཟླ་བ་ལྟར་ཤར་ཡང་། ནང་གསལ་ལྷུན་གྲུབ་ཀྱི་ཡེ་ཀློང་ཆེན་པོར་གཞི་གྲོལ་གཏད་
མེད་མཉམ་པའི་ངང་ལས་ལམ་སྣང་གི་རིག་པ་རྡོ་རྗེ་ལུ་གུ་རྒྱུད་ཀྱི་ཐིག་ལེ་ཞིང་ཁམས་
ཀྱི་བཀོད་པ་སྒྱུ་མའི་བརྟན་གཡོ་རབ་འབྱམས་སུ་འཆར་བའི་ཡེ་ཤེས་དབྱིངས་ཀྱི་སྟོང་
གཟུགས་རྣམ་བཅས་ཞལ་ཕྱག་གི་སྤྲོས་པར་འབར་བའི་ལྷའི་ཕྱག་རྒྱ་དང་། རྣམ་མེད་
སྟོང་པ་ཉིད་ཀྱི་ཨེ་ཡིག་ཆེན་པོར་བདེ་ཆེན་གཉུག་མའི་ཝཾ་ཡིག་རོ་མཉམ་དུ་སྦྱར་བའི་
ཁ་སྦྱོར་གྱི་གོ་འཕང་རྡོ་རྗེ་སེམས་དཔའ་ན་ནིང་གི་བྱང་ཆུབ་ཅེས་སྔགས་རྒྱུད་རྒྱ་མཚོ་
ནས་ཡོངས་སུ་བསྔགས་པའི་གྲུབ་པ་ཆེན་པོའི་དགའ་སྟོན་འདོད་དགུར་འཇོ་བའི་
དཔྱིད་གཅིག་པུར་གྱུར་པ་ནི་སེམས་ཅན་རྣམས་ཀྱི་སྙིང་དབུས་སུ་ཤིན་ཏུ་ཕྲ་བའི་སྒོ་
གསུམ་ཟབ་གསལ་གཉིས་སུ་མི་ཕྱེད་པའི་ངོ་བོར་ལྷུན་གྱིས་གྲུབ་ཀྱང་འཁྲུལ་རྟོག་
ཨ་འཐས་ཀྱིས་འཆིང་བ་དང་། གཟུང་འཛིན་ལས་རླུང་གི་རྒྱུ་བ་ཉི་ཁྲི་ཆིག་སྟོང་དྲུག་
69



རྡོ་གྲུབ་བསྟན་པའི་ཉི་མས་མཛད།
བརྒྱས་སངས་རྒྱས་རྣམས་ཀྱི་བདེ་བ་ཆེན་པོའི་དེ་ཉིད་མི་ཤེས་ཤིང་། རྣམ་པ་ཐམས་
ཅད་པའི་ཕྱག་རྒྱ་ཆེན་མོའི་མཚན་དཔེ་ཡང་དག་པར་མི་མཐོང་ཞེས་རྡོ་རྗེ་འཛིན་པ་
རང་གི་ངེས་གསང་བསྟན་པའོ། །དེ་ལྟ་མོད་ཀྱི་བླ་ན་མེད་པའི་རྒྱུད་ཀྱི་རྒྱལ་པོ་གཞན་
རྣམས་སུ་རྩ་རླུང་ཐིག་ལེའི་འཛིན་རྩོལ་ལ་བསྟེན་པའི་འཇོག་སྒོམ་གྱི་སྦྱོར་བ་ཁྱད་
པར་ཅན་རྩལ་དུ་བཏོན་ནས་འཆད་ནའང་། རྒྱུད་ཀྱི་རྩེ་མོ་འདིར་དེ་ལྟ་བུའི་ངལ་བ་
ཡུན་ཏུ་བསྟེན་མི་དགོས་པར་ཀུན་རྟོག་སྤྲོས་པའི་དྲྭ་བ་མཐའ་དག་རང་གྲོལ་རྒྱ་མཚོ་
ཅོག་བཞག་གི་མན་ངག་ཟབ་མོས་སྣང་བ་ཐད་ཀར་བཅད་དེ་འཁྲུལ་སྣང་གཞི་ལ་ཐིམ་
པའི་ལག་རྗེས་སུ་ལྷན་གཅིག་སྐྱེས་པའི་ཉི་མ་ནང་ནས་ཤར་ཏེ། མ་དག་ཕུང་ཁམས་
དུ་མའི་ལྕགས་ནག་གི་རྡུལ་ཡོངས་སུ་དག་པའི་ཡེ་ཤེས་གསེར་འགྱུར་གྱི་སྦྱོར་བས་
རྣམ་པར་སྦྱངས་ཤིང་། བདེ་བ་མཆོག་གི་ཐུགས་ཀྱི་རྒྱས་བཏབ་པ་ལས་འཆི་མེད་
འཇའ་ལུས་རྡོ་རྗེའི་དྭངས་མ་འོད་ལྔའི་ཞལ་རྐྱེན་དུ་བཞེངས་པའི་ཀུན་ཏུ་བཟང་པོའི་
ཁྱད་ཆོས་དྲུག་ལྡན་གྱི་ངོ་བོ་ལ་མངོན་བྱང་ཆུབ་པ་ཐེག་པའི་རྒྱལ་པོ་འདིའི་རང་ལུགས་
སོ་ཞེས་སྨྲའོ། །བྱང་ཕྱོགས་ཀྱི་བན་རྒན་འབའ་ལ་མས་རྟོགས་ལྡན་རྐང་རིང་ལ་
གདམས་པ་རྫོགས་སོ།། །།
༄༅། །ཡེ་ནས་རྣམ་གྲོལ་ལྷུན་གྲུབ་རིག་པའི་གཤིས། །སྤྲོས་པ་ཀུན་གྱིས་ཡུལ་མིན་
ཡེ་ཤེས་ཆེ། །སྙིང་དབུས་གཞོན་ནུ་བུམ་སྐུའི་ཏི་ལ་ཀར། །ཡང་དག་གཉུག་མའི་དྲན་
པས་ཕྱག་བགྱིའོ། །གང་ཚེ་ནགས་རིའི་ནང་ན་བྱ་ཝང་ལྟར། །སྙིང་ལ་ཀུན་རྨོངས་
མུན་ནག་འཐིབ་བཞིན་ཏུ། །ཆོས་གཏམ་གྲེ་བའི་ནང་ནས་བྲག་ཆ་ལྟར། །འབབ་པའི་
སྤྲང་སྨྱོན་གཞོན་ནུ་འཇིགས་མེད་པ། །རིང་ནས་གོམས་པའི་ཆོས་མིན་སྤྱོད་པ་བརྒྱས། །
༦



ར་ན་ངོག་རྫོ་གུས་པ་ཆེན་པོའི་གནད་ཐོར་བའི་སྐོར།
འཆད་རྩོད་རྩོམ་པའི་གློ་ཞབས་རྡོལ་མཐོང་ཡང་། །གསེར་དང་བོང་བ་མཉམ་པའི་
ཡེ་རྒྱམ་དེས། །རྟ་ཆད་ལྕག་གིས་གཞུས་འདྲས་བསྐུལ་མ་མཛད། །ཕ་མེས་རིག་འཛིན་
རྒྱུད་པ་བཟང་མོད་དེ། །བུ་ཕྲུག་ཆོས་མེད་སྐལ་བ་ངན་སྟབས་འདིས། །
ཁྱེད་ལ་རྒན་ཉམས་དྲང་པོའི་གདམས་པ་ཞིག །ཐུགས་ལ་ཕྲོད་པའི་ཞུ་བྱར་འབུལ་
རྒྱུ་མེད། །འོན་ཀྱང་ཁྱོད་ཐུགས་བཞེད་དོན་སྐོང་བ་དང་། །དཔྱིད་ཀའི་ཉི་མ་རིང་པོ་
འཕུལ་བའི་ཕྱིར། །བྱུང་རྒྱལ་གཏམ་གྱི་བསླུ་བྲིད་བརྫུས་མ་འདིས། །ནགས་ཀྱི་ནང་
ན་འདུ་འཛི་ཡོ་ལང་འགྱེད། །ཀྱེ་ལགས་ཐེག་མཆོག་རྒྱལ་པོའི་ཆོས་སྐད་འདི། །སྒོམ་
ཆེན་སྟོང་གི་མདུན་ན་མར་མེ་བཞིན། །ལམ་ལ་ཉིན་མཚན་མེད་པར་འབར་མོད་ཀྱི། །
དངོས་དང་རི་མོའི་རྣམ་འགྱུར་གང་ཡིན་ཨང་། །གང་གིས་འོད་གསལ་གཉུག་མ་མི་
ཤེས་པར། །ལྟ་སྣང་རྟོགས་པའི་ཟབ་ཁྱད་སྟོང་བཏོན་ཀྱང་། །ལྷུན་གྲུབ་སྣང་བཞིའི་
ས་རྒྱ་མི་ཆོད་པས། །རྫོགས་ཆེན་བཞེད་ན་འོད་གསལ་ངང་སྒོམ་ཞུ། །སྙིང་དབུས་ལྔ་
ལྡན་གཞོམ་མེད་ཐིག་ལེ་རུ། །ནང་གསལ་ཁྱད་ཆོས་དྲུག་ལྡན་བུམ་པའི་སྐུ། །ཀློང་
ཆེན་དགོངས་པའི་མེ་ལོང་འོད་པོ་ཆེར། །འཆར་བའི་ཉམས་མྱོང་ཐེག་མཆོག་རྒྱལ་
བོ་ཡིན། །གཟོད་ནས་ཀུན་རྟོག་སྤྲོས་པའི་མཚན་མ་རྣམས། །རྟོག་མེད་ནམ་མཁའི་
རྡོ་རྗེར་རྣམ་གྲོལ་བས། །གཟུང་འཛིན་གཉིས་སུ་མི་དམིགས་བློ་འདས་དབྱིངས། །
དེ་ལྟར་ཤེས་ནས་སེམས་རིག་ལ་ཤན་འབྱེད། །ཀུན་ཏུ་བཟང་པོ་གདོད་ནས་སྟོང་པ་
ཉིད། །སྟོང་པའི་ནང་ན་ཤིན་ཏུ་སྟོང་པ་སྟེ། །ཐམས་ཅད་སྟོང་པ་ཁྱབ་བདལ་ཆེན་
པོའི་ཀློང་། །སྟོང་དང་མི་སྟོང་སྤྲོས་ཀུན་ཞི་བ་ཡིན། རྒྱུ་དང་མི་རྒྱུ་སྲིད་པའི་དངོས་
སྣང་ཀུན། །འོད་གསལ་ཀློང་ན་ཤིན་ཏུ་མ་སྐྱེས་ཏེ། །རིག་རྩལ་རྟོག་པ་སྨིག་རྒྱུའི་
ཕུང་པོ་ལྟས། །འགྲོ་དང་འོང་མེད་སྒྱུ་མ་བཞིན་དུ་སྤྲུལ། །མྱ་ངན་འདས་པའི་རྣམ་



རྡོ་གྲུབ་བསྟན་པའི་ཉི་མས་མཛད།
གྲོལ་ཁམས་མང་ཡང་། །ཆོས་ཉིད་ཀློང་ན་ཡང་དག་གྲུབ་མེད་དེ། །གཉུག་མའི་ཆོས་
སྐུ་མ་བཅོས་ཕྱལ་བ་ལས། །འཇུག་ལྡང་གཉིས་མེད་རྨི་ལམ་བཞིན་དུ་སྣང་། །དེ་ལྟར་
ཤེས་ནས་ཡེ་གྲོལ་རྫོགས་པ་ཆེ། །གཞི་མེད་རྩ་བྲལ་ནམ་མཁའ་ལྟ་བུའི་ཀློང་། །
རྩལ་གྱི་ཀུན་རྟོག་རང་སྟེང་མ་བཞག་ན། །སྲིད་པའི་ལས་སྣང་གཞན་ནས་ཇི་ལྟར་
ལྡོག །སེམས་ཀྱི་རྡོ་རྗེ་མ་བཅོས་ཅོག་བཞག་པས། །གློ་བུར་ཉོན་མོངས་ཤུགས་ཀྱིས་
ཟིལ་གནོན་ཕྱིར། །མི་སྒོམ་བསྒྱུར་བའི་ཉེ་ལམ་འབའ་ཞིག་གིས། །སྒོམ་པའི་ཡིད་
དཔྱོད་རྒྱབ་ཏུ་བོར་ཞེས་གླེང་། །ཕྱི་རུ་ཡུལ་ལྔའི་རྗེས་དཔྱོད་སྤྲིན་བཞིན་དེངས། །
ནང་དུ་འཛིན་པའི་རྣམ་རྟོག་མཁའ་ལྟར་དག །གསང་བ་རིག་སྟོང་ཁ་སྦྱོར་གཉུག་མའི་
ཡིད། །ཅེར་གྲོལ་རང་བཞིན་མེད་པའི་ངང་འདིར་གཟིགས། །བླང་དང་དོར་མེད་
ཀུན་བཟང་དགོངས་པའི་བབ། །ཕྱོགས་མེད་རིས་མེད་མཉམ་ཉིད་ནམ་མཁའ་ཆེར། །
སྤང་དང་སྒྲུབ་མེད་རང་བཞིན་བབ་བཞག་ན། །གཟུང་དང་འཛིན་མེད་ཆོས་སྐུའི་
དགོངས་པ་རྙེད། །དང་པོ་བལྟར་མེད་འོད་གསལ་ལྟ་བའི་ངང་། །བར་དུ་སྒོམ་མེད་
ཅོག་བཞག་འཁྱིལ་བའི་ཀློང་། །ཐ་མ་བྱར་མེད་ཟང་ཐལ་རིག་པའི་གཤིས། །གཏད་
མེད་ངང་ལ་ས་ལམ་རྫོགས་པ་ལགས། །སྣང་བའི་དངོས་ཀུན་ཀུན་བྱེད་རིག་པའི་
གདངས། །ཆོས་སྐུའི་རང་གདངས་གཞན་ནས་སུས་འགོག་སྟེ། །ཆོས་སྐུའི་ཀློང་དུ་
ཆོས་ཅན་ཉེར་ཞི་བས། །རྩོལ་དང་སྒྲུབ་མེད་སྣང་བ་རྒྱ་གྲོལ་མིན། །རྟོག་པའི་འགྱུར་
དྲན་གཉུག་མའི་ཆོ་འཕྲུལ་ཏེ། །ཀློང་ཆེན་རིག་རྩལ་གཞན་དུ་ཇི་ལྟར་སྤངས། །འཁྲུལ་
བའི་ལས་རླུང་དབྱིངས་སུ་ཐིམ་པ་ན། །མ་འཁྲུལ་རིག་པ་ད་གདོད་སྒྲུབ་ཏུ་མེད། །
གང་ལྟར་ཤེས་ན་སྲིད་དང་ཞི་བའི་ཁམས། །སྒྲོ་དང་སྐུར་མེད་ཡོངས་སུ་ཤེས་གྱུར་པ། །
དེ་ལྟར་ཤེས་ནས་རྣལ་འབྱོར་རྒྱལ་པོ་རྣམས། །རྟོག་པའི་རྡུལ་ཕྲན་བགྲང་དུ་ཅི་སྟེ་



རམན་ངག་རྫོགས་པ་ཆེར་པོ་གནང་ཐོར་བུའི་སྐོར།
འབྱོན། །གང་མ་ཤེས་པས་བསྟན་བཅོས་ཁྲི་བཀླག་ཀྱང༌། །རྡོ་རྗེ་འཛིན་པའི་ངེས་
གསང་མི་རྙེད་པ། །དེ་ཉིད་མ་ཤེས་ཀུན་ཤེས་གཅིག་སྡུག་འདིས། །རྟོག་མེད་རིག་
པའི་ཞལ་ངོ་བསྐུངས་ཀྱིས་དོགས། །བྱས་བྱས་ཟིན་པ་མེད་པའི་ལས་རླུང་རྟ། །
བསམ་བསམ་འགྲུབ་དུས་མེད་པའི་ཀུན་རྟོག་བློ། །བསྒོམ་བསྒོམ་རྟོགས་དུས་མེད་
པའི་ཡིད་དཔྱོད་སེམས། །ཐམས་ཅད་བཞག་སྟེ་འདིར་ཉལ་སྤྲོ་ལ་བཞུགས། །
འཕྲོས་དོན་དུ་ཞུ་བ། ལར་ཀུན་མཁྱེན་འཇིགས་མེད་གླིང་པའི་ཞལ་ནས། ང་མིག་
འགྲིབ་ན་སོ་རྒས་པ་ལ། །རེ་ཆེ་དང་ཨུ་ཚུགས་མ་མཛད་ཨང་། །ཞེས་གསུངས་པ་
ཉིད། ངེད་ནས་ཀྱང་། ང་བློ་རྟུལ་ཁ་ལྕེ་ལྷུགས་པོ་ལ། །འོས་མེད་ཀྱི་ཡུས་ཆེ་མི་མཛད་
འཚལ། །ཞེས་འདོན་པ་བསྒྱུར་ཆོག་པས་གཏི་ཐུག་གི་བཀའ་གནང་མི་མཛད་པར་ཞུ།
འོན་ཀྱང་རང་གིས་གོ་ཚོད་དང་སེམས་ལ་ཤར་ལུགས་མདོར་བསྡུས་ཙམ་ཞུ་ན། ཀ་
དག་ཁྲེགས་ཆོད་ཀྱི་ལྟ་སྒོམ་སྤྱོད་འབྲས་ཐམས་ཅད་ཧྲིལ་གྱིས་དྲིལ་ན། གཞི་གང་ལ་
རྟེན་བཅའ་བ། ལམ་གང་གིས་ཉམས་སུ་བླང་བ། དེ་ལྟར་བསྒོམས་པའི་ལག་རྗེས་
འབྱུང་ལུགས་རྣམས་སུ་འདུ་བར་སྣང་ལ། གཞི་ནི་གཉུག་མའི་ཡེ་ཤེས་རང་བྱུང་རིག་
པ་ཉིད་ཡིན་ཏེ། ཚིགས་བཅད་སྨྲས་མ་ཐག་པ་རྣམས་སུ་རིག་པའི་ཡིན་ལུགས་མདོ་
ཙམ་ཞུས་ཟིན་ལགས། ལམ་ནི་ལྟ་བའི་ཡིན་ལུགས་ཐག་ཆོད་པ་སྔོན་དུ་བཏང་སྟེ་
ཐག་ཆོད་ཐག་དེར་འཇོག་སྒོམ་དགོས་པ་ཡིན། འཇོག་ལུགས་ཀྱང་ཉུང་ལ་གསལ་
བར་ཞུས་མ་ཐག་པ་དེ་ཡིན། དོན་རྩར་འོད་གསལ་བའི་ཡེ་ཤེས་དེའི་རྣམ་པ་དེ་ཉིད་
མ་བརྗེད་ཙམ་དུ་བསྡད་ན་མ་ཡེངས་མི་སྒོམ་པའི་དོན་ཚང་བ་ཡིན། འོད་གསལ་གྱི་
དགོངས་པའི་བབ་ནི། ངོ་བོའི་ཆ་ནས་སྟོང་། རང་བཞིན་གྱི་ཆ་ནས་གསལ། ཐུགས་
རྗེའི་གདངས་འགག་མེད་དུ་འཆར་བའི་གནས་ལུགས་སེམས་ཀྱི་རྡོ་རྗེ་ཉིད་དེ། དེ་



རྡོ་གྲུབ་བསྟན་པའི་ཉི་མས་མཛད་
ཉིད་དེ་དང་རྣམ་པ་འདྲ་བའི་ལམ་གྱིས་མངོན་དུ་བྱས་ནས། ཕྱིའི་ཡུལ་དུ་མ་སྤྲོས།
ནང་གི་སེམས་སུ་མ་བཅིང་། བར་གྱི་གནས་ཉམས་ལ་མ་ཞེན་པར། ཧ་རེ། སང་ངེ་།
ཁྲེས་སེ། སོ་མ་རང་བཞག་ཆེན་པོའི་ཀློང་དུ་བཟོ་བཅོས་མེད་པར་ངང་གིས་གནས་
ན་གཟུང་འཛིན་དམིགས་གཏད་ཀྱི་མཚན་མའི་སྤུ་རིས་ཐམས་ཅད་ཆུའི་རི་མོ་ཡལ་
བ་ལྟར་རང་གྲོལ་དུ་འགྲོ། སྒོམ་ཆེན་ཟེར་བ་ཁྱིས་རྡོ་བསྙགས་པ་ལྟ་བུ་ཞིག་མ་ཡིན་
པར། རྟོག་ཚོགས་ཅེར་གྲོལ་གྱི་གནད་ལ་མཁས་པས་སེམས་ཀྱི་ཡལ་ས་ཁོ་ནའི་སྟེང་
དུ་འཇོག་སྒོམ་བྱེད་པ་ཞིག་གནད་དུ་ཆེ། དེ་ལྟར་བྱས་ན་བཟང་ངན་གྱི་རྟོག་པ་ག་འདྲ་
ཞིག་ཤར་ཀྱང་། དེ་དག་ཐམས་ཅད་རྩིས་མེད་དུ་སོང་ནས་ཐ་མལ་གྱི་ཤེས་པ་འདི་
སྒོམ་དུ་ཧྲིལ་གྱིས་འཆར་རྒྱུ་ཡོང་། གཞན་དུ་ན་རྣམ་རྟོག་ཤར་བ་ན་གཡག་སྣ་ཁུ་ཚུར་
གྱི་གཉེན་པོས་སླེབས་པ་དང་། བསམ་གཏན་གྱི་གནས་ཆ་གྲུང་བོ་ལ་ལྷོད་ཀྱིས་འཇོག་
པ་སོགས་ཐུགས་དམ་ཇི་ཙམ་བཟང་ཡང་རང་བཞིན་རྣམ་དག་གི་དྲན་པ་མི་ཟེར་བ་
ཡིན། ལར་རྫོགས་པ་ཆེན་པོའི་ལམ་འདིས་བསོད་ནམས་ཀྱི་ཚོགས་འདུམ་ལུགས་
ཐམས་ཅད་འོད་གསལ་གཞོན་ནུ་བུམ་སྐུར་གནད་དུ་བསྣུན་པ་ལ་ཐུག་ཅིང་། ཡེ་ཤེས་
ཀྱི་ཚོགས་འདུམ་ལུགས་ནི་དེའི་དབྱིངས་དང་ཡེ་ཤེས་དབྱེར་མི་ཕྱེད་པའི་མཉམ་བཞག་
ལ་ཐུག་ཡོད་པས་དེ་གཉིས་ཐུགས་དམ་གྱི་སྙིང་པོ། ཨོ་སོ་གསུམ་གྱི་མདོ་སོ། ལུང་
པ་ཕུ་དགུའི་མདོ་འགགས་སུ་མཁྱེན་པར་མཛོད་ལ། ཡུལ་ཅན་གྱི་རིག་པ་རྗེན་པར་
བྱུང་རྗེས་ཡུལ་ཆོས་ཉིད་ཁྱབ་བདལ་ཆེན་པོའི་ངང་ལ་ཀློད་དེ། སྣང་བ་གདོང་འདེད་
ཀྱི་ཉམས་ཤིགས་སེ་བའི་རྒྱུན་སྐྱོངས། ཡུལ་དང་ཡུལ་ཅན་བཤད་མ་ཐག་པའི་དོན་
ཡང་ནམ་གཉུག་མའི་དྲན་རིག་གི་སྟེང་དུ་སླེབ་ཀྱང་རུང་
། དེ་ཉིད་ཀྱི་ངོ་བོ་ལ་ཅེར་གྱི་
བལྟས་པས་ཆོས་ཉིད་ཀྱི་དྲན་པ་ཡེ་སྟོང་བབས་སྟོང་ཆེན་པོ། གཞི་སྟོང་ཡོངས་སྟོང་
74



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གི་རང་བཞིན་ལས་སྐད་ཅིག་ཀྱང་གཡོ་མ་མྱོང་བའི་གནད་ཀྱིས། ཁོའི་ངོ་བོ་ལ་དབྱིབས་
དང་ཁ་དོག རྟགས་དང་མཚན་མ། ངོ་བོ་ངོས་བཟུང་ཐམས་ཅད་ལས་འདས་པས་སྨྲ་
བསམ་བརྗོད་མེད་ཆེན་པོར་གཉིས་འཛིན་གྱི་ཀུན་རྟོག་རགས་པ་ནུབ་པའི་རྣམ་ལྡན་
དུ་འཆར་བ་ལ། དབྱིངས་དང་ཡེ་ཤེས་གཉིས་ཡུལ་ཡུལ་ཅན་དུ་ཐ་སྙད་སྦྱར་བ་ཡིན་
གྱི་༑ རྟོག་གེའི་དཔྱད་སྒོམ་ལ་ཡུལ་ཡུལ་ཅན་འཆར་ལུགས་དང་གཏན་ནས་མི་འདྲ་
བར་ཤེས་པར་གྱིས་ཤིག དེ་དག་ཐམས་ཅད་མདོར་བསྡུ་ན་རིག་པའི་ཡིན་ལུགས་
ཤེས་པ་དང་གཅིག ཤེས་ཐོག་དེར་རྩོལ་མེད་ཀྱི་དྲན་པས་ངང་ལ་གནས་པ་དང་གཉིས།
རྟོག་ཚོགས་ཤར་གྲོལ་དུས་མཉམ་ཐད་ཀར་བཅད་པ་དང་གསུམ། ཀུན་ཏུ་རྨོངས་པ་
ཆ་དང་བཅས་པའི་ཞེན་ཡུལ་གཞི་མེད་དུ་མཐོང་བའི་སྒོ་ནས་སེམས་ལ་ཕན་པ་དང་
བཞི། ལས་རླུང་འཁྲུལ་རྟོག་དང་བཅས་པ་ཡེ་གྲོལ་ཀ་ནས་དག་པའི་ཆོས་ཉིད་དུ་
སྦྱངས་པས་རྟོག་པར་མ་འགྱུས་པ་དང་ལྔ། ཤར་བ་དང་གནས་པ་གང་གི་ཚེ་ཡང་རེ་
དོགས་མེད་པའི་ཅོག་བཞག་གི་དྲན་པ་མ་ཉམས་པ་དང་དྲུག ཁྱི་ལྡོམ་སྐོར་འགྲོས་
ལ་སོང་བ་ལྟར་ངེས་མེད་ཀྱི་གླེན་སྒོམ་ཨུ་ཚུགས་ཅན་མ་ཡིན་པར་ལྷུན་གྲུབ་ཕྱོགས་
མེད་ཀྱི་དགོངས་པ་ཀློང་དུ་གྱུར་པ་དང་བདུན་པོ་དེ་དག་ཏུ་མི་འདུ་བ་མེད་དོ། །ཞེས་
ཆོས་ཀྱི་རྒྱལ་པོ་ཀློང་ཆེན་ཞབས་ཀྱིས་གསུངས་སོ། །
གཞན་ཡང་ལྟ་སྒོམ་གྱི་མན་ངག་སྙིང་བསྒྲིལ་ཚིག་གསུམ་གནད་ལ་འབེབས་པ། ངོ་
མཚར་ཚིག་ཆེན་རྣམ་བརྒྱད། རྡོ་རྗེའི་གད་མོ་བཅུ་གཉིས། གྲོལ་ལུགས་གསུམ།
ཅོག་བཞག་རྣམ་པ་བཞི། བཞག་ཐབས་ཆེན་པོ་བཅུ་གཉིས་ལ་སོགས་རྒྱ་ཆེར་ན་མཐའ་
ཡས་པ་ཞིག་ཡོད་མོད་ཀྱི། མདོ་དོན་གོ་བདེ་བ་ཙམ་ཞིག་བརྗོད་པ་ལགས། སྤྱིར་ཡང་
དེང་སང་གི་རྟོགས་ལྡན་པ་རྡོ་རྗེ་ཐེག་པའི་མགོ་མཇུག་ཀྱང་གང་ཡིན་རྔོ་མ་ཐོག་པ་



རྡོ་གྲུབ་བསྟན་པའ འ ་ར:ས་མཛད།
རྣམས་ཀྱི་ཉམས་མྱོང་ས་འཇང་གི་གཟུགས་པོ་ལྟ་བུ་རྡོ་རྗེ་འཆང་གི་ཉེ་ལམ་མ་ཡིན་
པས། མོས་གུས་སྲོག་ཏུ་བཟུང་། དབང་བཞིའི་ཉམས་ལེན་དང་སྦྱར། དམ་ཚིག་ལ་
སྙིང་ལྟར་བཙའ། གྲོགས་སུ་བྱང་ཆུབ་ཀྱི་སེམས་རིན་པོ་ཆེ་ཕུར་ཚུགས་སུ་བསམ་
པའི་སྒོ་ནས་སྐུ་ཚེ་དོན་ཡོད་པར་མཛད་ན་རང་དྲིན་རང་ལ་ཆེ་བ་ཡིན་ནོ། །སྤྲོས་བཤད་
ཚིག་གི་ལོ་འདབ་མི་ཆེ་ཡང་། །དོན་བཤད་ཉམས་ལེན་གདམས་པའི་སྙིང་པོ་འདི། །
བསྡུས་བཤད་རྐྱལ་བ་ཁ་བཅིང་ཡིག་ཆུང་དུ། །རྡོ་རོང་རྒོགས་པོ་ཁ་ཤང་དེས་བྲིས་སོ། །
ཞེས་པའང་བླ་མ་ཡེ་ཤེས་རྒྱ་མཚོའི་ངོར་མདོ་སྨད་ཀྱི་བནྡྷེ་གཞོན་ནུ་ཆོས་སྨྲ་བ་འཇིགས་མེད་བསྟན་
པའི་རྒྱལ་མཚན་དུ་འབོད་པས་སུག་ལས་སུ་བགྱིས་པ་དགེ་བར་གྱུར་ཅིག
༄༅། །དྲི་མེད་མཁྱེན་པའི་ཆུ་གཏེར་ལས། །སྙན་བརྒྱུད་བསྟན་པའི་ཆུ་ཀླུང་འབེབས། །
ཐེག་མཆོག་རྡོ་རྗེའི་ཆུ་དབང་ཆེ། །མཁྱེན་བརྩེའི་འོད་ཟེར་ཞབས་ལ་འདུད། །འདིར་
ངེས་གསང་རྫོགས་པ་ཆེན་པོའི་ལྟ་སྒོམ་གྱི་གནད་སྙིང་པོར་དྲིལ་བ་དྲན་པ་དྲུག་གི་རྣམ་
བཞག་ཏུ་བསྡུས་ཏེ་འཆད་པ་ལ། སྤྱི་སྡོམ་དང་བྱེ་བྲག་བཤད་པ་གཉིས་ལས། དང་
པོ་ནི། ཀུན་མཁྱེན་བླ་མས། དང་པོའི་ལས་ཅན་འདུ་བྱེད་མ་ཡེངས་བྱ། །མཉམ་རྗེས་
སློབ་རྣམས་ཆོས་ཉིད་མ་ཡེངས་བྱ། །གོམས་པའི་དྲན་སྣང་ཡེ་ཤེས་མ་ཡེངས་བྱ། །
ཀློང་གྱུར་དུས་སུ་ཡེངས་མེད་ཡེངས་མཁན་མེད། །བརྟན་པ་མཐར་ཕྱིན་ཡེངས་ཡུལ་
ཆོས་ཉིད་ངེས། །ཆོས་ཟད་དུས་ན་མཚོན་བརྗོད་ཡུལ་ལས་འདས། །དེ་འདྲའི་ཚད་
དུ་སྐྱོལ་བ་མཛད་པར་ཞུ། །ཞེས་སོ། །
གཉིས་པ་ལ། འདུ་བྱེད་ཀྱི་དྲན་པ། ཆོས་ཉིད་ཀྱི་དྲན་པ། རྗེས་སྣང་གི་དྲན་པ།
མངོན་སུམ་གྱི་དྲན་པ། སྤྱོད་ཡུལ་གྱི་དྲན་པ། ཆོས་ཟད་ཀྱི་དྲན་པ་སྟེ་དྲུག་ལས།



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དང་པོ་ནི། སློབ་དཔོན་ཆེན་པོ་བི་མ་ལས། གྲོལ་ལུགས་རྣམ་པ་གསུམ་བཤད་པའི། །
དང་པོ་རྣམ་རྟོག་ངོ་ཤེས་པས་གྲོལ་བ་སྔར་འདྲིས་ཀྱི་མི་དང་འཕྲད་པ་ལྟ་བུ་གསུངས་
བའི་དོན་དང་གཅིག་པ་སྟེ། འདི་ལ་སྤྱིར་སྔགས་བླ་མེད་ཀྱི་བསྐྱེད་རིམ་སྔོན་སོང་
ཡིན་ན། དེ་ལས་ལོགས་སུ་ཞི་གནས་སྒྲུབ་མི་དགོས་མོད་དེ། འོན་ཀྱང་རྣམ་པ་ཀུན་
ཏུ་བསྐྱེད་རིམ་ལ་མ་བརྟེན་པར་རྫོགས་རིམ་སྒོམ་ཚུལ་གཏན་ནས་མེད་པ་མིན་ཏེ།
ཀ་དག་གི་རིག་པ་རྗེན་དེད་འབའ་ཞིག་པས་ཀྱང་འོད་གསལ་མངོན་དུ་འགྱུར་བར་
ཐེག་པའི་རྒྱལ་པོ་འདིའི་ལུགས་ལ་གྲགས་པའི་ཕྱིར་རོ། །དེའང་དང་པོ་རྣམ་རྟོག་གི་
རྒྱུ་བ་ཧ་ཅང་རགས་ཆེས་པས་ཏིང་འཛིན་ལ་བློ་ལས་སུ་མི་རུང་བའི་རིགས་ཁ་ཅིག་
སེམས་དང་རིག་པའི་ལ་ཤན་ཉམས་མྱོང་གི་སྟེང་ནས་མྱུར་བར་མི་ཕྱེད་དེ། སེམས་
དང་རིག་པའི་དངས་ཆ་མཐར་གཏུག་ན་རིག་པ་ཡིན་ལ། དེ་རྗེན་ལ་འབྱིན་པ་སེམས་
རྙོགས་པ་ཅན་ལ་ཤིན་ཏུ་དཀའ་བའི་ཕྱིར་རོ། །དེའི་ཕྱིར་དེ་དག་གི་ཐོག་མར་རིག་ངོ་
བསྐྱང་བའི་སྔ་ལོགས་སུ་སེམས་ངོ་ལ་བལྟ་བ་འདི་གནད་ཆེ་བས། གནས་འགྱུ་རིག་
གསུམ་ལ་ཤན་ཕྱེས་ཏེ། འགྱུ་བ་ཞེས་པ་བཟང་ངན་གྱི་རྟོག་པ་ཕྲ་རགས་གང་ཡང་
རུང་སྟེ་འཕྲོ་བའི་ཆར་གཏོགས་རྣམས་ཡིན། གནས་པ་ཞེས་པ་སེམས་ས་ལེ་ཧྲིག་གེ་
བའི་ངོ་བོ་ལ་བྱིང་རྒོད་མ་ཞུགས་པ་དེ་ཡིན། རིག་པ་ཞེ་བྱ་བ་གནས་པའི་རྒྱུན་སྐྱོང་
བ་ན་འགྱུ་བའི་གཞན་དབང་བཙན་ནམ་མི་བཙན་རྟོག་བྱེད་ཀྱི་ཤེས་རིག་དེ་ཡིན།
ལར་ཤེས་པ་སྤྲོ་བའི་དུས་སུ་བསྡུས་ཏེ་འགྲོ་བ་དང༌། རྟོག་པ་བསྡུས་ན་འཕྲོ་རྒོད་དུ་
འགྲོ་བ་གཉིས་ཀ་སྤྱིར་བཏང་དུ་ཏིང་འཛིན་གྱི་གེགས་ཡིན་པས། འགྱུ་བ་བཟང་ངན་
ཐམས་ཅད་གནས་པའི་ངང་གཅིག་ཏུ་ལྷོད་དེ་འཇོག་བ་ཞིག་དགོས་རྒྱུ་ཡིན། དེའང་
བྱིང་བའི་དུས་སུ་སེམས་ཀྱི་གསལ་ཆ་བགྲུངས་པ་དང་། རྒོད་པའི་དུས་སུ་སེམས་ཁོ་
77



རྡོ་གྲུབ་བསྟན་པའི་ཉི་ར་ས་མཛད།
རང་གི་ངོ་བོ་ལ་ཅེར་གྱིས་བལྟ་བ་སོགས་གེགས་སེལ་གྱི་མན་ངག་ནི་ཤིན་ཏུ་གལ་
ཆེ་སྟེ། གཞན་དུ་ན་བྱིང་བ་ཕྲ་མོ་བསགས་དྲག་པས་ཀྱང་ཞི་གནས་དང་འཁྲུལ་ཚབ་
ཆེས་ཆེ་བ་ཞིག་འོང་པའི་ཕྱིར་རོ། །མདོར་ན་སེམས་དམིགས་ལས་སུ་རུང་བའི་ཤིན་
སྦྱང་དང་འབྲེལ་བ་ཡང་དག་པའི་ཏིང་འཛིན་ནི་ལེ་ལོ་དང་བྱིང་རྒོད་སོགས་བསམ་
གཏན་གྱི་ཉེས་པས་མ་བསླད་པའི་ཤེས་རིག་གི་རང་ཚུགས་མ་ཤོར་བ་ཉིད་ཀྱིས་ཕྱེ་
ཞིང་། དེའང་སྐྱོང་ཚུལ་གྱི་གཙོ་བོ་སེམས་ཁོ་རང་གི་ངོ་བོ་མ་བརྗེད་པའི་ངང་ལ་གནས་
པ་འདི་ཡིན་ལ་དེ་འདྲའི་སྐྱོང་ལུགས་ནི་དྲན་པ་འབའ་ཞིག་གཙོ་ཆེ་བས་སྒོ་ནས་འཇོག་
དགོས་ཏེ། སེམས་ངོ་བོ་མི་བརྗེད་པ་ནི་དྲན་པའི་ར་བ་ལས་འདའ་བ་མེད་པའི་ཕྱིར་
རོ༑ ༑དེ་ལ་འདུ་བྱེད་ཀྱི་ཐ་སྙད་སྦྱར་བ་ནི། དེ་སྒོམ་པ་ན་ཏིང་ངེ་འཛིན་ལ་རྩོལ་བ་མ་
ཉམས་པ་ཁོ་ན་ཞིག་སྙིང་པོར་འདུག་པའི་ཕྱིར་རོ། །དེ་ལྟར་ན་འདུ་བྱེད་ཀྱི་དྲན་པ་
ཞེས་བྱའོ། །
གཉིས་པ་ནི། འདུ་བྱེད་ཀྱི་དྲན་པས་བློ་ལས་སུ་རུང་བར་གྱུར་པ་ན་རང་བཞིན་རྫོགས་
པ་ཆེན་པོའི་ལམ་གྱིས་གྲོལ་ལུགས་གཉིས་པ་རྣམ་རྟོག་སྦྲུལ་གྱི་མདུད་པ་ཞིག་པ་ལྟ་
བུའི་མན་ངག་ལ་བརྟེན་ནས་སེམས་ལས་འདས་པའི་རིག་པ་ལམ་དུ་བྱ་སྟེ། དེ་ལ་
ནི་རྟོག་གེས་དཔྱད་ར་དང་སྟོང་ཉིད་ཀྱི་དཔྱད་སྒོམ་རྐྱང་བ་ཙམ་ཞིག་གིས་མི་ཆོག་
པས། སངས་རྒྱས་སྒྲུབ་པའི་ལམ་མྱུར་བའི་ནང་ནས་མཐར་ཐུག་པ་ཞིག་ཡོད་པ་དེ་
ཉིད་ཁོ་ན་ལ་ཆིག་སྒྲིལ་བྱ་བ་ཡིན་ནོ། །དེའང་མཉམ་པར་འཇོག་ས་ཤ་སེལ་རུས་
སེལ་ཞིག་ལ་སྟོང་ཉིད་ལས་ལྷག་པ་མེད་མོད་ཀྱི། འཇོག་བྱེད་ཀྱི་ཐབས་ལ་ནི་རྡོ་རྗེ་
ཐེག་པ་བླ་མེད་ཤིན་ཏུ་འཕགས་ཏེ། རྒྱུད་ལས། གང་ཕྱིར་དམ་པའི་བདེ་བས་ཁྱོད། །
ཚེ་འདི་ཉིད་ལ་རབ་འགྲུབ་འགྱུར། །ཞེས་གསུངས་པ་ལྟར་རང་བཞིན་ལྷན་ཅིག་སྐྱེས་



མན་ངག་རྫོགས་པ་ཆེན་པོའི་གརང་ཐོར་བུའི་སྐོར
པ་ཡེ་གྲོལ་ཐོག་མའི་མགོན་པོ་ཉིད་མངོན་དུ་བྱས་པ་ལ་བརྟེན་ནས་སྐད་ཅིག་རེ་རེས་
ཀྱང་བསྐལ་པ་མང་པོའི་ཚོགས་ཀྱི་དོད་ཐུབ་ཡོང་བས། སྤྱིར་སྔགས་བླ་མེད་ཀྱི་རིམ་
པ་གཉིས་པ་ནས་ཡོངས་སུ་གྲགས་པའི་མཆོག་ཏུ་འགྱུར་མེད་ཀྱི་ཡེ་ཤེས་ཉིད་ཟབ་
མོའི་ཕྱོགས་ཐུན་མོང་མ་ཡིན་པ་དང་། དེ་མངོན་དུ་བྱ་ལུགས་ཀྱང་དང་པོ་བླ་མེད་ཀྱི་
སྔགས་ལམ་དུ་ཞུགས་ནས་རིག་པ་རྗེན་འདེད་འབའ་ཞིག་ཏུ་གཏོང་བའི་ཉམས་ལེན་
བསྟན་བྱའི་གཙོ་བོར་མཛད་པ་ནི་རྫོགས་པ་ཆེན་པོའི་གཞུང་གི་ཚོགས་ཁོ་ནར་ཟད་
པའི་ཕྱིར་ལམ་གྱི་གནད་ཤེས་ནས་མྱོང་བ་འདོན་དགོས་སོ། ། །
འདོན་ལུགས་དངོས་ནི། སྔར་བླ་མས་ངོ་སྤྲད་པའི་རིག་པ་དེ་ཉིད་ཉམས་ལེན་གྱི་དངོས་
གཞིར་བཞག་སྟེ་དེ་ཀའི་ངང་ལ་བཟོ་བཅོས་མེད་པར་ཕྱམ་གྱིས་བཞག་པས་གཟུང་
འཛིན་གྱི་རྟོག་པ་ཐམས་ཅད་དབྱིངས་སུ་ནུབ་པ་ཙམ་དང་པོ་ནས་མ་བྱུང་རུང་། དེ་
དག་ཐམས་ཅད་རྩིས་མེད་དུ་སོང་ནས་ནད་ཆེན་པོས་གཟིར་བའི་མི་ལ་ཟ་འོག་གི་
ལྟད་མོ་ཇི་ལྟར་བསྟན་ཡང་བློའི་འཛིན་སྟངས་སྡུག་བསྔལ་གྱིས་ནོན་པའི་ཕྱིར་དེ་ལ་
བལྟ་རྟོག་མི་གཏོང་བ་བཞིན་དུ། བློའི་འཛིན་སྟངས་འོད་གསལ་གྱི་རྣམ་པས་འཕྲོག་
པ་དུང་དུང་བ་ཞིང་ཡོང་རྒྱུ་ཡིན། དེའང་རིག་པ་རྒྱུན་སྐྱོང་ཟེར་བ་བླ་མའི་ངོ་སྤྲོད་པའི་
ཡེ་ཤེས་དེ་ངའོ་སྙམ་པ་དང་སྔར་གྱི་ངོ་སྤྲོད་བཏབ་ལུགས་བསམ་མནོ་བཏང་བ་ལྟ་བུ་
ཞིག་མིན་གྱི་ཀུན་རྟོག་བརྒྱད་ཅུ་ལས་རླུང་བག་ཆགས་དང་བཅས་པའི་མཐར་ཐུག་
གི་ཡལ་ས་ངོས་བཟང་ནས་དེའི་རྣམ་པ་མ་བརྗེད་ཙམ་དུ་བསྡད་ན་ཁྲེགས་ཆོད་ཀྱི་
སྒོམ་ཐམས་ཅད་ཀྱི་སྙིང་རྡོ་དེ་ཀ་རང་ཡིན། དེ་ལྟར་རིག་ངོ་མ་བརྗེད་པའི་དྲན་པ་ལ་
ཆོས་ཉིད་ཀྱི་དྲན་པ་ཟེར་བའི་གནད་ནི། སྤྱིར་རྒྱུད་སྡེ་མང་པོ་ནས་འོད་གསལ་དོན་
དམ་བདེན་པའི་ཐ་སྙད་སྦྱར་བ་ཆེས་མང་ཞིང་དེའི་དོན་ཡང་། དོན་གྱི་འོད་གསལ་



HO
རྡོ་གྲུབ་བསྟན་པའི་ཉི་མས་མཛད།
མ་མཐོང་བར་རིག་སྟོང་ཁ་སྦྱར་དཔྱིས་ཕྱིན་པ་ཞིག་མི་འོང་ཡང་། ཁོ་རང་གི་ངོ་བོ་
ཡེ་ནས་སྟོང་གསལ་བརྗོད་དུ་མེད་པའི་རྣམ་པ་ཅན་ཡིན་པ་ལྟར། འདིར་ཡང་རྒྱུ་མཚན་
དེ་ཉིད་ཀྱི་སྒོ་ནས་ཆོས་ཉིད་དུ་བཏགས་པའི་ཁྱད་པར་སྟོང་ཉིད་བཅུ་དྲུག་སོགས་ཕྱེ་
བའི་རྣམ་པའང་སྟོང་གཞིའི་སྟེང་ནས་ཡིན་པ་ལྟར། འདིར་ཡང་སྟོང་ལུགས་ལ་དབུ་
མའི་གཞུང་ནས་བཤད་ཚུལ་དང་ཁྱད་མེད་མོད་ཀྱི། སྟོང་གཞི་རིག་པ་ཡིན་པའི་སྒོ་
ནས་དེའི་སྟོང་ཉིད་ཀྱང་ཁྱད་པར་བ་ཞིག་འཇོག་རྒྱུ་ཡོད་དེ། སེམས་ཅན་དང་སངས་
རྒྱས་འཕགས་པ་གཉིས་ཀྱི་སྟོང་ཉིད་ལ་སྟོང་ལུགས་འདྲ་ཡང་སྟོང་གཞི་མི་འདྲ་བའི་
སྟེང་ནས་ངོ་བོ་ཉིད་སྐུ་ཡིན་མིན་གཉིས་འོང་བ་བཞིན་ནོ། །དེ་ཕྱིར་དེ་འདྲའི་འོད་
གསལ་གྱི་སེམས་སྟོང་གཞིར་བྱས་པའི་ཆོས་ཉིད་ཀྱི་ངང་མ་བརྗེད་པའི་དྲན་པ་ཡིན་
པས་ཕྱིར་བརྡ་ཆད་དེ་ལྟར་མཛད་དོ། །
གསུམ་པ་ནི། མཉམ་བཞག་ཏུ་རིག་ངོ་དེ་ལྟར་སྐྱོང་བར་མ་ཟད་རྗེས་ཐོབ་ཏུའང་ཡུལ་
དྲུག་ཤེས་དབང་དང་བཅས་པའི་སྤྲོས་པའི་མཐའ་ཀ་ནས་དག་པ་འོད་གསལ་གྱི་
སེམས་སམ་ཀུན་ཏུ་བཟང་པོ་གཞི་གྲོལ་གཉུག་མའི་སྐུ་ལས་མ་གཡོས་བཞིན་ཏུ་རིག་
པའི་རྩལ་དེ་ལྟར་ཤར་བ་ལ་ངེས་པ་དྲངས་ཏེ་ལྷུན་གྲུབ་ཀྱི་གདངས་དག་པ་རབ་
འབྱམས་ཀྱི་ལམ་ཁྱེར་ལ་སྒྲིལ་ལུགས་ཀུན་མཁྱེན་བླ་མ་གཉིས་པའི་སྒོམ་ཕྱོགས་
དྲིས་ལན་སྐོར་དུ་གསལ་བ་བཞིན་ཉམས་སུ་བླང་། འདིར་ཡང་སྤྱིར་ལྷ་བཙུན་མཁའ་
འགྲོའི་དབང་ཕྱུག་གིས། ང་རྫོགས་པ་ཆེན་པོའི་རྣལ་འབྱོར་བ། །ཆོས་ཐམས་ཅད་
རིག་པ་རྗེན་པར་རྟོགས། །ཞེས་གསུངས་པ་ལྟར་གནད་གོ་ན་རྫོགས་ཆེན་ཁྲེགས་
ཆོད་ཀྱི་ལམ་ཕལ་མོ་ཆེ་སྣང་ཤེས་གཞི་གྲོལ་གྱི་གོ་དོན་ལ་ཐུག་པ་ཡིན་ཏེ། འཇིག་
རྟེན་ན་བརྟན་པ་དང་གཡོ་བའི་སྣང་ཆ་ཐམས་ཅད་ལས་ལས་བྱུང་ཞིང་ལས་ཀྱི་རྩ་བ་



ར་ན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
སེམས་ཡིན་ལུགས་ནི་ཁམས་གསུམ་ན་སེམས་གཙོ་བོར་ཟླ་བའི་ཞབས་ཀྱིས་འཇུག་
འགྲེལ་དུ་བསྒྲུབ་ཅིང་། འདིར་ནི་དེ་ཙམ་གཞིར་བཞག་ཏུ་མ་ཟད་ཁམས་གསུམ་ན་
གཙོ་བོར་གྱུར་པའི་སེམས་དེའང་རླུང་གི་བཞོན་པ་ཅན་དང༌། རླུང་ཐམས་ཅད་ཀྱི་
སྐྱེད་སྡུད་བྱ་བ་མཐར་ཐུག་དུར་ཁྲོད་ཕུང་པོ་རོལ་བར། སེམས་ཀྱི་ངོ་བོ་ཡེ་ཤེས་ཏེ། །
དེ་ལ་གཟུང་འཛིན་རྩལ་དུ་ཤར། །ཞེས་སེམས་ཀྱི་བདག་པོའམ་བསྐྱེད་གཞིའི་མཐར་
ཐུག་འོད་གསལ་གྱི་ཡེ་ཤེས་ཡིན་པར་གསུངས་བ་ལྟར། རིག་པ་ཉིད་ལ་ཐུག་ལུགས་
ཀྱི་གོ་བ་ཞིབ་ཏུ་སྦྱང་བ་ན། དེང་སང་གི་བླུན་སྒོམ་མ་རྟོགས་རྟོགས་བརྫུའི་རིགས་
ཕལ་ཆེར་རིག་པའི་རྩལ་ཞེས་པའི་གོ་དོན་མཐར་ཐུག་རྣམ་རྟོག་ལ་ཕོ་སྲི་མོ་མདུང་
གིས་ངན་སྐྱེལ་མི་བྱེད་ཙམ་ལས་ཅི་ཡང་མེད་པར་གྲུབ་མཐའ་འཆའ་བ་རྣམས་ཀྱི་
རྫུན་རྐུབ་རྡོལ་བ་ཡིན། དེ་ལྟར་རྗེས་སྣང་གི་སྤྱོད་ཡུལ་ཐམས་ཅད་རིག་རྩལ་སྒྱུ་མའི་
རྣལ་འབྱོར་དུ་ཁྱེར་བ་ནི། དེའི་ཚུགས་མི་འཆོར་བའི་ཁྱབ་བདལ་གྱི་དྲན་པའི་ངང་
བསྐྱང་ན་སླར་དེ་ཉིད་ལ་བརྟེན་ཏེ་མཉམ་བཞག་གི་རིག་པ་འདྲེན་ནུས་ཚུལ་ནི་རྒྱུད་
སྡེ་འདིར་མ་ཟད་རྣལ་འབྱོར་ཆེན་པོའི་རྒྱུད་དགོངས་འགྲེལ་དང་བཅས་པ་ལས་ཤིན་
ཏུ་གསལ་བར་བཤད་དོ། །
བཞི་བ་ནི། གྲོལ་ལུགས་གསུམ་གྱི་རྣམ་བཞག་ཀྱང་རྫོགས་ཆེན་སྒོམ་པའི་དུས་ལ་
ལྟོས་ནས་ཡིན་གྱིས། རྟོགས་པའི་དུས་ཀྱི་དབང་དུ་བཤད་པ་མིན་ནོ། །དེའི་རྒྱུ་མཚན་
རྫོགས་པ་ཆེན་པོའི་བསམ་གྱིས་མི་ཁྱབ་པའི་རིག་པ་ནི་ཀུན་རྟོག་གི་མཚན་མ་མ་ཟད་
སྣང་བ་གསུམ་གྱི་སེམས་ལས་ཀྱང་རྣམ་པར་གྲོལ་བའི་འོད་གསལ་ཡིན་པར་ཐེག་
པའི་རྒྱལ་པོ་འདིའི་དོན་གྱི་ཤིང་རྟ་ཆེན་པོ་ཀུན་མཁྱེན་འཇིགས་མེད་གླིང་པའི་ཞབས་
ཀྱང་བཤད་དེ། སྐུ་གསུམ་ཞིང་སྦྱོང་དུ་སྣང་གསུམ་འཆར་ལུགས་བཤད་ནས། མཐར་
81



རྡོ་གྲུབ་བསྟན་པའི་ཉི་མས་མཛད།
དོན་གྱི་འོད་གསལ་གྱི་རྣམ་པ་བསྟན་པའི། དེ་མ་ཐག་པར། དེ་ཚེ་ད་ལྟའི་ཀ་དག་བློ་
བྲལ་དབྱིངས། །ཐ་མལ་ཤེས་པ་ཟང་ཀ་རྒྱ་ཡན་ལ། །ངེས་པ་རྙེད་དེ་མཉམ་པར་
བཞག་པའི་མཐུས། །གདོད་མའི་གཞི་དབྱིངས་ནང་གསལ་གསང་བའི་སྦུབས། །
ཁྱད་ཆོས་དྲུག་ལྡན་གཞོན་ནུ་བུམ་སྐུའི་ཀློང༌། །སྐད་ཅིག་ཉིད་ལ་བཙན་ས་ཟིན་པར་
ཤོག །ཅེས་སོགས་བརྗོད་ཀྱིས་མི་ལང་བ་ཞིག་བཤད་པ་ཡིན་ཏེ། དེ་ལྟར་འོད་
གསལ་འཆར་བ་དང་རྫོགས་ཆེན་མངོན་སུམ་རྟོགས་པ་དོན་གཅིག་ཏུ་དགོས་ཤིང༌།
རླུང་དབུ་མར་མ་ཞུགས་ཀྱི་རང་ལ་དེ་མི་འོང་བར། ཀུན་མཁྱེན་གྱིས། གཟུང་འཛིན་
གྱི་ལས་རླུང་དབུ་མ་རུ་ཚུད་པས། །རྫོགས་ཆེན་ཁོས་བསླུས་ཡོང་བསམ་པ་རང་མི་
གདའ། །ཞེས་སོགས་གསུངས། དེ་ཙ་ན་རླུང་དབུ་མར་འདུ་ཤུགས་ཅུང་དྲག་པ་ནས་
བརྩམ་སྟེ། མཉམ་བཞག་གི་དངོས་གཞིར་ལས་རླུང་དང༌། དེ་ལ་བརྟེན་པའི་རྣམ་
རྟོག་གི་རྒྱུ་བ་རྣམས་རང་འགགས་སུ་འགྲོ་བ་ཡིན་ན། གྲོལ་ལུགས་གསུམ་ནི་རྣམ་
རྟོག་མ་ནུབ་པའི་ཐད་ནས་ཉམས་ལེན་སྐྱོང་ལུགས་སུ་འདུག་པའི་ཕྱིར་རོ། །རྫོགས་
ཆེན་མངོན་སུམ་དུ་མཐོང་བ་རྫོགས་པ་ཆེན་པོའི་སྦྱོར་ལམ་ནས་འོང་ཞིང༌། རྫོགས་
ཆེན་སྒོམ་པ་ཚོགས་ལམ་ནས་ཡོད་པ་དང༌། རྣམ་རྟོག་ལ་འདོར་ལེན་གཙོ་བོར་མི་བྱེད་
པར་འཇོག་པ་ཕྱི་མ་དང་། དེའི་སྟོབས་ཀྱིས་སྔ་མའི་དྲོད་ཚད་ཀྱང་ཞར་ལ་འབྱུང་བ་
སོགས་རྡོ་རྗེའི་ལམ་འདིའི་འགྲོ་ཕྱོགས་ཙམ་ཡང་མ་མཐོང་བའི་སྒོམ་ཆེན་པ་ཁ་ཅིག་
ལ༑ ངེད་ཀྱི་ཀུན་རྟོག་དབྱིངས་སུ་ནུབ་པའི་ཉམས་ལེན་གྱི་གནད་ལབ་པ་ཡང་སྔོན་
མེད་བྱ་རོག་དཀར་པོ་མཐོང་གིན་གདའ་སྟེ། འོན་ཀྱང་གཡག་སྣ་ཁུ་ཚུར་གྱི་གཏམ་
སྨྱོ་འགྲོས་མར་བཤད་པ་ཡིན་ལགས། དེ་ལྟར་ཚུལ་འདིས་ཀློང་གྱུར་དུས་སུ་ཡེངས་
མེད་ཡེངས་མཁན་མེད། ཞེས་པའང་རྫོགས་པ་ཆེན་པོའི་འོད་གསལ་གྱི་སེམས་དེ་



རན་ངག་རྡོ་གས་པ་ཆེན་པོའི་གནད་ཐོར་བུའི་སྐོར།
ཉིད་ལྷག་གེར་མཐོང་བ་ནས་ཡེངས་ཡུལ་གྱི་ཡུལ་དྲུག་དང་ཡེངས་མཁན་གྱི་གཉིས་
འཛིན་ཐམས་ཅད་ལས་རླུང་ཟད་པའི་ལག་རྗེས་སུ་རང་དངས་ཆེན་པོར་ཐལ་བའི་
དོན་ཡིན་གྱི་ཡེངས་མི་དགོས་པའི་བརྟན་ཆ་ཙམ་ཞིག་བསྟན་པ་མིན། འདི་ལ་ནི་ཇི་
སྲིད་དུ་རླུང་གི་གཡོ་བ་ལ་བརྟེན་ནས་མཉམ་བཞག་གི་རིག་པ་རྩལ་གྱི་རྣམ་པར་རྟོག་
པ་སྣང་གསུམ་དང་བཅས་པས་རང་ཞལ་བསྒྲིབས་ཏེ། རྣལ་འབྱོར་བས་ཉམས་མྱོང་
རང་མལ་ནས་བསླང་བར་མ་གྱུར་བ་དེ་སྲིད་དུ་སེམས་ཀྱི་རྡོ་རྗེའི་ངང་མ་ཤོར་བ་ཉིད་
ལ་དྲན་པའི་ཐ་སྙད་བཞག་གིས། དྲན་ལུགས་སྔ་མ་རྣམས་དང་ཡེ་མི་མཐུན་པར་
ཤེས་དགོས་སོ། ། །
ལྔ་པ་ནི། མཉམ་བཞག་གི་ཉམས་ལེན་དེ་དང་རྗེས་ཐོབ་ཀྱི་སྣང་ཆ་གཉིས་ནུས་པ་
བསྲེས་ཏེ། སྣང་རིག་འོད་གསལ་གྱི་གདངས་སུ་རྟོགས་པའི་མྱོང་བ་ལ་རྩལ་འདོན་
བྱ་བ་སྟེ། འདི་དང་ས་བཅད་གསུམ་པ་གཉིས་པོ་ཕྱོགས་མཚུངས་ཡང་། སྔ་མ་ནི།
རིག་ངོ་སྒོམ་པའི་དུས་སུ་ཐུན་མཚམས་ཀྱི་ཉམས་ལེན་སྐྱོང་ལུགས་དང་། འདི་ནི་མྱོང་
སྟོབས་ཀྱིས་རིག་པ་འདྲེན་ནུས་པའི་ས་མཚམས་ནས་རྗེས་སྣང་ལམ་ཁྱེར་བྱ་ལུགས་
ཡིན་པས། དེ་གཉིས་མཉམ་བཞག་ཏུ་རླུང་དབུ་མར་ཞུགས་མ་ཞུགས་ཀྱི་སྟེང་ནས་
ཉམས་ལེན་ལ་ངར་ཆེ་ཆུང་གི་ཁྱད་ཐང་ཆེན་པོ་འོང་བ་བཞིན་ཏུ། རྗེས་སྣང་དུའང་
ནུས་པ་བསྲེ་ལུགས་ལ་ཁྱད་ཆེན་པོ་ཞིག་འོང་ངོ༌། །དྲུག་པ་ནི། རྫོགས་པ་ཆེན་པོའི་
ལམ་ལྔའི་རྣམ་གཞག་ཡང་ཡིག་ནམ་མཁའ་ཀློང་ཡངས་སུ་ཇི་སྐད་བཤད་པའི་ནང་
མཐོང་ལམ་གྱི་རྟོགས་པ་མངོན་ཏུ་གྱུར་ཕན་ཆད་དྲན་པ་འདི་ཉིད་འོང་བ་བཤད་པར་
སྣང་ལ། དེའི་ཚུལ་ཡང་སྤྱིར་རྫོགས་པ་ཆེན་པོ་མཐོང་མ་མཐོང་དང༌། རྫོགས་ཆེན་
ལྷུན་གྲུབ་ཀྱི་རིག་པ་ཆོས་ཉིད་ཟབ་མོའི་དེ་ཁོ་ན་ཉིད་མངོན་སུམ་དུ་མཐོང་མ་མཐོང་



རྡོ་གྲུབ་བསྟན་པའི་ཉི་མས་མཛད་
ལ་ཁྱད་པར་ཆེན་པོ་ཡོད་དེ། སྔ་མ་འདི་སྦྱོར་ལམ་དང་། ཕྱི་མ་མཐོང་ལམ་ནས་འབྱུང་
བའི་ཕྱིར་ཏེ། ལམ་ལྔའི་རྣམ་བཞག་རགས་པ་ཙམ་རེ་ཆགས་ཀྱང་འདི་འདྲའི་གོ་བ་
ནི་ཤིན་ཏུ་སླ་མོད་དེ། དེང་སང་ནི་རིག་སྟོང་ཁ་སྦྱར་གྱི་འབྲུ་དོན་འདི་ཙམ་ཡིད་ངོར་
འཆར་བ་ཉུང་ངུར་བས་སོ། །
དེའི་ཕྱིར་འོད་གསལ་གྱི་རིག་པ་འཁྲུལ་རྟོག་ཐམས་ཅད་ཀྱིས་མ་བསླད་པའི་ཕྱིར་རྟོག་
མེད་ནམ་མཁའ་ལྟ་བུའི་ཐ་སྙད་སྦྱར་བ་ནི་ཕྱོགས་སྔ་མར་ཡང་ཡོད་མོད་ཀྱི་དེ་ཉིད་
བསམ་གྱིས་མི་ཁྱབ་པའི་མཐའ་བྲལ་སྟོང་པ་ཉིད་དུ་གཉིས་སྣང་ཕྲ་མོ་ཡང་ནུབ་པའི་
ཡེ་ཤེས་ཀྱི་ངོ་བོར་སོན་པ་ནི་ཕྱོགས་ཕྱི་མ་ཁོ་ན་ལ་བཞག་དགོས་པས་མཚོན་བརྗོད་
ལས་འདས་ལུགས་ཁྱད་པར་བ་ཞིག་ཡིན་ནོ། །དེ་དག་གི་རྣམ་བཞག་རྒྱ་ཆེར་ཀུན་
མཁྱེན་ཆོས་ཀྱི་རྒྱལ་པོ་ཡབ་སྲས་རྗེས་འབྲང་དང་བཅས་པའི་གསུང་རབ་ཀྱི་ཕུང་པོ་
མཐའ་ཡས་པ་ཞིག་རྒྱབ་ཆོས་སུ་བྱར་ཡོད་མོད་དེ་རེ་ཞིག་བཞག་གོ །སྤྱིར་ཆོས་ཟད་
ཞེས་པ་སྣང་བཞིའི་ནང་ཚན་གྱི་དེ་དང་། སྐབས་འདིའི་དེ་ལ་ཁྱད་པར་ཡོད་པའི་ཕྱོགས་
བཟུང་ན་སྣང་བཞིའི་ནང་ཚན་གྱི་ཚད་ཕེབས་ཀྱང་དེར་འདུ་ལ། དེ་གཉིས་ལ་ཁྱད་
པར་མེད་པའི་ཕྱོགས་བཟུང་ན་ཚད་ཕེབ་དང་། མཐར་ཐུག་ལྷུན་གྲུབ་རིན་པོ་ཆེའི་
སྦུབས་གཉིས་ཕྱོགས་མཐུན་དུ་བསྡུ་བ་སོགས་ཤེར་པར་བྱའོ། །
དེ་ལྟར་ཚིགས་སུ་བཅད་པ་འདི་དག་གིས། དང་པོ་ཞི་གནས་བསྒྲུབ་ཚུལ། བར་དུ་
འོད་གསལ་སྒོམ་ལུགས། ཐ་མ་རྫོགས་ཆེན་འཆར་ལུགས། དེ་ལས་འབྲས་བུ་འགྲུབ་
ཚུལ་ཏེ། ཐེག་པའི་རྒྱལ་པོ་འདིའི་ལམ་འབྲས་བུ་དང་བཅས་པ་ཞིག་བསྡུས་པར་གྱུར་
པ་ཡིན་ནོ། །ཐེག་མཆོག་རྨད་བྱུང་རྒྱལ་པོའི་གཏམ། །ཟིལ་བའི་ནང་ནས་ཟིལ་བ་
དང་། །དུམ་བུ་ལས་ཀྱང་དུམ་བུ་ཞིག །བྲིས་འདིས་འཇིག་རྟེན་དགེ་བྱེད་ཤོག །
84



~ན་ངག་རྡོ་གས་པ་ཆེན་པོའི་གནད་ཐོར་བུའི་སྐོར།
ཅེས་པའང་དད་ལྡན་གྱི་སློབ་མ་འགྱུར་མེད་རྡོ་རྗེའི་ངོར། སྤང་པོ་འཇིགས་མེད་པས་ཇ་བར་ཞིག་ལ་
ཤར་མར་བྲིས་པ་དགེ་ཞིང་བཀྲ་ཤིས་སོ། །དགེའོ། །
༄༅། །བླ་མ་དྲི་མེད་འོད་ཟེར་ལ། །གུས་འདུད་སྙིམ་པས་རབ་མཆོད་དེ། །ཀུན་
མཁྱེན་བླ་མའི་མན་ངག་གི །ཟིལ་ཐིགས་ཉུང་ཟད་ཙམ་ཞིག་བརྗོད། །སེམས་དང་
རིག་པ་ཞེས་བྱ་བ་འདི་ཐུན་མོང་གི་གཞུང་ཁ་ཅིག་ཏུ་གཙོ་སེམས་ཐམས་ཅད་སེམས་
ཡིན་ལ། གསལ་ཞིང་རིག་པ་ཤེས་པ་ཡིན་ཏེ། སེམས་དང་རྣམ་ཤེས་དོན་གཅིག
ཤེས་པ་དང་རིག་པ་དོན་གཅིག་ཏུ་འདོད་ཀྱང་རྫོགས་ཆེན་གྱི་གཞུང་ལས་བཤད་པའི་
སེམས་རིག་གི་ངོས་འཛིན་ནི་དེ་ཙམ་ལ་མི་བྱེད་དེ། སྲིད་པའི་རྩ་བ་བདེན་འཛིན་ཆ་
དང་བཅས་པ་ནི་སེམས་ཡིན་ལ། ཆོས་ཉིད་ཀྱི་དོན་ལ་མཉམ་པར་བཞག་པའི་ཡེ་
ཤེས་ནི་རིག་པ་སྟེ། དེ་ཡང་དབུ་མའི་ལྟ་བ་ཐུན་མོང་བ་ཙམ་དང་མི་འདྲ་སྟེ། སངས་
རྒྱས་རྣམས་ཀྱི་ཇི་ལྟ་བ་གཟིགས་པ་དེ་ཉིད་སེམས་ཅན་རྣམས་ཀྱི་གནས་ཚུལ་ལ་གཞི་
རྫོགས་སུ་བཞུགས་པར་རིགས་པའི་ལམ་ནས་དྲངས་བའི་ངེས་ཤེས་ཁྱད་པར་ཅན་
བསྐྱེད་དེ་གཅིག་ཏུ་ན་དོན་དམ་པར་བདེན་གྲུབ་དང་བདེན་མེད་གཉིས་ཀ་མེད་མཉམ་
ཡིན་པར་རྟོགས་པས་དོན་དམ་རིགས་ཤེས་ཀྱི་ངོར་ལྟ་བའི་འཛིན་སྟངས་ཞིག་པ་
དང༌། གཉིས་སུ་ན་ཐ་སྙད་ཀྱི་གནས་ཚུལ་དུ་ཆོས་ཐམས་ཅད་དག་པ་རབ་འབྱམས་
སུ་བལྟ་བའི་ཉམས་ལེན་གྱིས་འཕགས་པའི་ཕྱིར་རོ། །
སྔགས་ཕྱི་བ་ལས་འཕགས་ཏེ། སྐུ་དང་ཡེ་ཤེས་སུ་བལྟས་ནས་དེའི་གཤིས་ལུགས་
ཆེན་པོར་མ་བཅོས་པར་འཇོག་པའི་ཚུལ་གཉིས་ཀ་དང་ལྡན་པ་ཞིག་གནད་ཟབ་པ་
ལགས། གནས་འདི་ཕར་ཕྱིན་གྱི་ཐེག་པ་ལས་འཕགས་ཏེ། དག་རབ་འབྱམས་སུ་
ལྟ་བའི་ཉམས་ལེན་གྱིས་འཕགས་པའི་ཕྱིར་རོ། །སྔགས་ཕྱི་ལས་ཀྱང་འཕགས་ཏེ།



རྡོ་གྲུབ་བསྟན་པའི་ཉི་མས་མཛད་
ཕྱི་རྒྱུད་དུ་ལྷའི་རྣལ་འབྱོར་ཡོད་ཀྱང་སྣང་བ་འདི་ཉིད་གནས་ཚུལ་ལ་སྐུ་དང་ཡེ་ཤེས་
སུ་གདོད་ནས་སངས་རྒྱ་བར་ལྟ་བ་མེད་པའི་ཕྱིར་རོ། །
མ་ཧཱ་དང་ཨ་ནུ་ལས་ཀྱང་ཟབ་སྟེ། རྩོལ་བ་དང་བཅས་པའི་བསྐྱེད་རྫོགས་ལ་བསླབ་
མི་དགོས་པར། ཆོས་ཐམས་ཅད་གདོད་ནས་དག་ཆེན་ཡེ་ཤེས་ཆེན་པོའི་གདངོས་སུ་
སངས་རྒྱས་ཟིན་པས་དེ་ལྟར་ངོ་ཤེས་ཐོག་ཏུ་བཞག་པས་ཆོག་པར་ཁས་བླང་སྟེ་གཞིའི་
ཡིན་ལུགས་ཀྱི་སྟེང་དུ་གློད་པའི་ཕྱིར་རོ། །དེང་སང་གི་བསམ་གཏན་པ་ཁ་ཅིག་དང་
ཡང་མི་འདྲ་སྟེ། དེང་སང་གི་བསམ་གཏན་པ་ཁ་ཅིག་ནི་འཁྲུལ་སྣང་འདིའི་སྟེང་དུ་
འཇོག་པ་མ་གཏོགས་བདེན་ཞེན་གྱི་རྩ་བ་བཅད་པ་དང་། དག་པ་རབ་འབྱམས་ཀྱི་
གནས་ལུགས་རྟོགས་པ་མི་འདུག་པའི་ཕྱིར་རོ། །
དེ་ལ་གནས་ཚུལ་སྐུ་དང་ཡེ་ཤེས་སུ་འདོད་པའང་ཐ་སྙད་ཀྱི་གནས་ལུགས་ལ་འཇོག་
པ་དང༌། དོན་དམ་པར་དག་མ་དག་གཉིས་ཀ་རང་བཞིན་མེད་པར་མཉམ་པ་དང་།
སྣང་བ་འདི་དག་པ་རབ་འབྱམས་ཡིན་པའི་སྒྲུབ་བྱེད་སོགས་ནི། ཀུན་གཟིགས་རོང་
ཟོམ་པ་དང་རྒྱལ་བ་ཀློང་ཆེན་པའི་གཞུང་ལས་རྟོགས་པར་གྱིས་ཤིག མདོར་ན་ཚུལ་
དེ་དག་ལ་ངེས་ཤེས་མི་སྐྱེ་བའི་ཚེ་དཔྱད་སྒོམ་དང་ངེས་ཤེས་མ་ཉམས་པའི་སྐབས་
བཞག་ནས་སྒོམ་པ་རེས་མོས་སུ་སྤེལ་བས་སྐྱོང་ཚུལ་རྣལ་མ་ཞིག་ཡིན་ནམ་སྙམ་
ལགས། བླུན་པོས་ལོག་དཔྱད་འཆལ་བ་དང་། །བླུན་ཚིག་དཔྱད་གསུམ་མ་དག་པ། །
གང་ཞིག་ཁོ་བོས་འདིར་བཞག་པ། །དེ་ཀུན་ཁོ་བོ་བླུན་པས་ཡིན། །འདིར་ནི་ལེགས་
པའི་ཆ་འགའ་དག །མཆིས་ན་ཁྱོད་རང་རྒྱན་དུ་བཞེས། །ཞེས་པའང་དབལ་སིང་གི་ངོར་
གཞོན་ནུ་འཇིགས་མེད་པས་སོ། །དགེའོ། །



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །བླ་མ་ལ་ཕྱག་འཚལ་ལོ། །སྤྲུལ་པའི་སྐུ་འཇིགས་མེད་རབ་བརྟན་ནས་རྗེ་
བཙུན་བླ་མ་དམ་པ་སུ་མནྡྲའི་ཞལ་སྔ་ནས་མཛད་པའི་རྫོགས་ཆེན་གྱི་ལྟ་མགུར་ཤོ་
ལོ་ཀའི་ཆིངས་བཅིང་ལུགས་ཤིག་དང་། ལམ་དེ་ལ་ཐོག་མར་འཇུག་ཚུལ་གྱི་སྒོ་རགས་
བསྡུས་ཙམ་ཞིག་བྲི་དགོས་ཞེས་གནང་བ་ལ། ལར་ངེད་ལྟ་བུའི་བྱིས་པ་ཤེད་མ་ཕྱེ་བ།
རང་ཕྱོགས་བཟུང་ན་ཚུགས་མི་ཟིན། གཞན་རྗེས་བསྙགས་ནས་མི་ཆོད་པའི་བླུན་པོ་
འུག་ཁྲ་མགོ་ཞིག་གིས་རང་བཞིན་ཐེག་མཆོག་རྒྱལ་པོའི་དགོངས་པ་འགྲེལ་བ་འདི་
ཡི་མུག་ལ་དགོད་བྲོ་བར་འདུག་མོད་ཀྱི། མི་ཤུལ་དུ་ཁྱི་སྐྱེས། སྔོ་ཤུལ་རམ་བུས་བཟུང་
བའི་གནས་སྐབས་སུ་གྱུར་བས་མ་བཤད་ན་སྙིང་བོ་བོ། བཤད་ན་ཁ་སྡར་སྡར་ཞིག་
ལས་མི་འདུག་མོད། ལར་སྤྱིའི་ས་རྒྱ་རླབས་ཀྱིས་གཅོད་ན་བཤད་རྒྱུ་ཆེ་ཡང་། ད་
ལམ་ཁ་ར་བརྒྱང་ར་ཚོ་བཞག་ནས་གཡུ་ཕོ་ཤུལ་ལམ་དུ་ཞུགས་པ་ལྟར་གང་བྱུང་གི་
ཚིག་ཉག་ཉོག་འཕྲེང་གཅིག་ཞུ་ན། རྒྱལ་དབང་པདྨས་ཞུས་ལན་བདུད་རྩི་གསེར་
ཕྲེང་ལས། ཐེག་པ་ཆེན་པོ་གསང་སྔགས་སེམས་བསྐྱེད་ཁྱད་པར་བ་ཞིག་གིས་རབ་
ཏུ་ཕྱེ། ཞེས་གསུངས་པ་ལྟར། སྤྱིར་ཐེག་ཆེན། དགོས་གསང་སྔགས། ཡང་དགོས་
སུ་རྫོགས་ཆེན་གྱི་ལྟ་སྒོམ་འདི་བྱང་ཆུབ་ཀྱི་སེམས་རིན་པོ་ཆེས་གཞི་བླང་བ་ལ་རག་
ལས། སེམས་བསྐྱེད་དེ་ལ། སེམས་ཅན་ལ་སྙིང་རྗེ་ཆེན་པོ་དང༌། སངས་རྒྱས་ཀྱི་
ཡོན་ཏན་ལ་ཡིད་ཆེས་གཉིས་གལ་ཆེ། དེ་དག་གི་རྩ་བ་བློ་ལྡོག་རྣམ་བཞི་དང་།
སྐྱབས་འགྲོ་གལ་ཆེ། རྫོགས་ཆེན་ལ་དང་པོ་འཇུག་པ། བར་དུ་བོགས་འདོན། ཐ་
མ་འབྲས་བུ་མཆོག་འགྲུབ་པ་ཐམས་ཅད་བྱང་ཆུབ་ཀྱི་སེམས་ལ་ཐུག་ཡོད། སེམས་



རྡོ་གྲུབ་བསྟན་པའི་འ་ར་ས་ར་ཇད་
་
བསྐྱེད་འབྱོངས་ནས། བླ་མ་སངས་རྒྱས་སུ་ལྟ་བའི་དད་པ་འདི་གལ་ཆེ། ལར་པ ཀེ་
ཚུལ་གྱི་ཀ་རི་ཀ་ནས། ཐེག་མཆོག་རྒྱལ་པོ་བར་གྱི། ལམ་སྤྱིའི་མགོ་བླ་མ་བསྟེལ་པ་
འདི་ཡིན་པས། སེམས་བསྐྱེད་ལས་ཀྱང་སྔ་བར་འདི་གལ་ཆེན་དུ་ཤེས་ནས་། ང་
དགོས། ཁྱད་པར་རྫོགས་ཆེན་རྟོགས་པ་ལ་འདི་མེད་ན་རྩ་བ་ཆད་པ་ཟེར་ཆོག དེ་
དག་གི་གྲོགས་སུ་ཚོགས་བསགས་སྒྲིབ་སྦྱངས་འདི་གནད་རང་ཟབ། འུ་ཅག་འདྲ་
བའི་སེམས་ཅན་བསམ་བསྒོམ་གནད་དུ་མི་འཁྱོལ་ཞིང་། ཐོས་དོན་རྒྱུད་ལ་མི་འབྱོར་
བ་འདི་གཅིག་ཏུ་ན་ལས་འཕྲོ་དམན་ཞིང་། གཉིས་སུ་ན་ཆོས་ལ་བརྩོན་འགྲུས་ཆུང་
བ༑ གསུམ་དུ་ན་སྡིག་སྒྲིབ་ཆེ་བའི་ས་ལན་གྱིས་ཡིན་པས། འདི་དག་ལ་ལྷག་པར་
སྒྲིབ་སྦྱང་ལ་འབད་དགོས། དེ་དག་ཐམས་ཅད་ཀྱི་དང་པོའི་རྨིང་རྡོ་དང༌། བར་དུ་
སྐྱེལ་མ་ལྟར་གཅེས་པ་ཚེ་འདི་བློས་བཏང་འདི་ཡིན་ཏེ། བློ་ལྡོག་རྣམ་བཞི། ཞེས་
པའི་ས་ཁོང་གིས་བསྡུས་ཆགས་བྱས་པ་ཡིན། དེང་སང་ང་བྱ་བྲལ་དང་། འཁྲུལ་
ཞིག་ཡིན་ཟེར་བ་ཚོ་ཡང་ད་དུང༌། བདག་ནི་རྙེད་མར་བཀུར་སྟི་བཅས། །བདག་ལ་
མང་པོ་དགའ་འོ་ཞེས། །དེ་འདྲའི་སྙེམས་པ་འཆང་གྱུར་ན། །ཞེས་གསུངས་པའི་
བསྟན་དོན་ལ་གཙིགས་ཆེ་བར་མཛད་པ་དེ་ཚོ་ཐམས་ཅད་ཀྱང་ཆོས་བརྒྱད་ཀྱི་འགོང་
པོ་འདིས་ལན་པ་ཡིན་པས་ཅི་ཐུལ་ཅིག་དགོས་པ་ཡིན། དེ་དག་གིས་བཀའ་སྩལ་ཕྱི་
མ་མི་བཟློག་ཙམ་ཞིག་བྱས་ནས། སྔ་མའི་ཕྱོགས་ལ། ངོས་ནས་ལག་པོ་ཞིག་བཤད་
མི་ཤེས་ཀྱང་། རྒད་པོ་ཚོས་སྒྲུངས་བླངས་པ་ལྟར་ས་ཟེར་རྡོ་གཏམ་གྱི་དཔེར་བརྗོད་
བྱས་ན། རྫོགས་ཆེན་ངས་ཤེས་སྙམ་ནས། མི་ཤེས་ཁ་ལ་བཏགགས། ཤེས་རློམ་
གྱིས་ཞེ་རྩ་སྦོས། འདི་ལྟ་བ་མཐོ་ཡིན་འདུག འདི་ཚོས་ཅང་མི་ཤེས་ཟེར་བའི་ཤན་
འབྱེད་ཀྱི་ངང་མཆུ་ཅན་རྣམ་པ་ཚོ་ཡང་། ཕལ་ཆེར་འདི་སེང་ལྕམ་དཀར་པོའི་ཕྲུ་གུ་



མར་ངག་རྫོགས་པ་ཆེན་པོ་འི་གནད་ཐོར་བུའི་སྐོར།
རེ་ལོས་ཡིན་ཏེ། གཅིག་དང་གཉིས་གསུམ་ཚོ་ར་སྤུའི་འུར་ཞོག་ལས་མི་འདུག་སྙམ་
སྟེ; ངེད་ལ་མེ་ལོང་ཡག་པོ་ཞིག་མེད་མ་གཏོགས། མིག་རྡོག་རྣོན་པོ་ཡོད་པས་འབྱུང་
པོའི་རང་གཟུགས་དེ་རྗེན་ཅེར་གྱིས་བསྟན་པ་ཡིན། ངེད་དེ་ལྟར་ཟེར་བའི་གནད་ཅི་
ཡིན་ན་རྫོགས་ཆེན་ཤེས་ན། གཅིག་ཏུ་རྫོགས་ཆེན་གྱི་སྒོམ་འདིས་སྲིད་རྩ་གཅོད་
ལུགས་ཤིག་ཡོད་ཨ། གཉིས་སུ་རྫོགས་ཆེན་འདི་མདོ་ལས་ཁྱད་དུ་འཕགས་ལུགས་
ཤིག་ཡོད་ཨ། གསུམ་དུ་འདི་ལ་བརྟེན་ནས་བསྐལ་ཆེན་གྲངས་མེད་གསུམ་གྱི་ཚོགས་
གཉིས་རྒྱ་ཆེན་པོའི་དོད་ཐུབ་འཇོག་ལུགས་ཤིག་ཡོད་ཨ། མཁས་ནི་མཁས། རྟོགས་
ནི་རྟོགས། གཞན་མི་ཚད། རང་གི་བླ་མས་ཀྱང་ང་རང་ལ་འགྲན་མི་ཐུབ་ཅེས་ཧམ་
པ་ནི་གནས་སྔོན་པོ་ཙམ་ཞིག་བཟུང་ནས། ཨ་ཧ་ཧ། གནད་ཆེ་ས་ནས་བཤད་རྒྱུ་ནི་
གཅིག་ཀྱང་མེད། དྲིས་ན་སྒྲོ་འདོགས་གཅིག་ཀྱང་གཅོད་མི་ཐུབ་པའི་བདག་ཉིད་
ཆེན་པོ་དེ་ཚོ་ཡ་མཚན། ལྷུན་གྲུབ་འཁོར་འདས་གཡོ་བའི་ཆོས་སོ་ཅོག གསུངས་
པའི་གནད་འདི་རྒྱ་བོས་ཁ་ཡངས་མའི་ནང་དུ་མདའ་རྡེལ་འཕང་བ་འདྲ་བ་ཅིག་བྱེད་
ན༑ འཁོར་འདས་ཐམས་ཅད་ལྷུན་གྲུབ་རེད། སེམས་རེད། སངས་རྒྱས་རེད། ཟེར་
གྱིན་བསྡད་པས་སྨྱོན་པའི་ཁ་ལ་རྡལ་རྒན་བརྒྱུག་ནས་རྐྱལ་སྟོང་དབུགས་ཀྱི་གཏང་
བ་འདྲ་བ་ཅིག་ཡོང་བར་འདུག་སྟེ། ཧོབ་འགྲོས་རང་མགོ་སྟོང་སྐོར་གྱི་འགྲེལ་ཚུལ་
ཡིན་ལ། ངེད་ཚོའི་བསམ་རྒྱུར། གསུང་འདིའི་གནད་ལ། གཞི་ལས་གཞི་སྣང་གི་
འཆར་ཚུལ་ཤེས་པ་གལ་ཆེ་བར་སྣང་སྟེ། འཆི་སྲིད་ཆོས་སྐུའི་འོད་གསལ་ལ་རྫོགས་
ཆེན་ཟེར་བ་དང་གཅིག སེམས་ཅན་སྐྱེ་འཆི་དང་བདེ་སྡུག་ལ་སོགས་པའི་སྣང་བ་ཡོད་
ཚད་པོ་རྟོག་པས་བཏགས་ཤིང་། རྟོག་པའི་དབང་གིས་བྱུང་བ་དང་གཉིས། རྟོག་པ་
ཐམས་ཅད་ཀྱི་རྩ་བ། རླུང་ཐམས་ཅད་ཀྱི་སྐྱེད་སྡུད་ཀྱི་བདག་པོ་འཆི་སྲིད་ཀྱི་སྐབས་



རྡོ་གྲུབ་བསྟན་པའི་ཉི་མས་མཛད
སུ་འཆར་རྒྱུའི་འོད་གསལ་རང་རིག་པའི་ཡེ་ཤེས་དེ་ཉིད་ཡིན་པ་དང་གསུམ་པོ་འདིས།
འཁོར་བ་ལྷུན་གྲུབ་ཀྱི་རིག་གདངས་སུ་གོ་ནུས་ལ། དེ་གོ་ཐུབ་ན་མདའ་བསྣུན་ཆེན་པོས།
གང་ཞིག་བླང་ནས་སྐྱེ་འཆིའི་གནས་གྱུར་པ། །དེ་ཉིད་བླངས་ནས་བདེ་ཆེན་མཆོག་
འགྲུབ་ཅེས། །སྐད་གསང་མཐོན་པོས་མདའ་བསྣུན་སྨྲ་བྱེད་ཀྱང་། །བྱོལ་སོང་འཇིག་
རྟེན་མི་གོ་ཇི་ལྟར་བྱ། །ཞེས་པའི་རྐང་བ་གཉིས་པའི་བསྟན་དོན་ཡང་གོ་ཐུབ། དེ་
ཐུབ་ན་རྣམ་བྱང་གི་གྲས་མོ་ལེའུ་ཚན་ཐམས་ཅད་ཀྱང་ཞར་ལ་ལྷུན་གྲུབ་ཀྱི་སྣང་ཆར་
གོ་ཐུབ་སྙམ་པ་ཡིན་ཏེ། བཤད་ལུགས་གཡག་རྣོ་ཙམ་ཞིག་བྱས་པ་ཡིན་གྱི། ཞིབ་
མོ་དར་ཚག་ལྟ་བུའི་གོ་བ་བླངས་ན་དེ་འདྲའི་ཐབས་རྡུག་ཅིག་ཅུང་མིན། ངས་འདི་
ཐབས་རྡུག་པ་བྱས་ནས་འཆད་པ་འདི་ཆོས་ཕྱེད་ཁ་མགོ་རྣ་དང་ཕོ་རུས་སུ་མ་སོང་
བའི་སྙོམ་ཆུང་ལས་དང་པོ་ཚོ་ལ་བསམ་བློ་བཏང་བ་ཡིན། ཀ་དག་རིག་པའི་རྩལ་དུ་
ཐག་ཆོད་པས། གསུང་བའི་དོན་འདི། ཀ་དག་གི་རིག་པ་ཟེར་རྒྱུ་དེ་སྒོམ་ཆེན་འགའ་
རེས། ཕྱི་ཐོས་རྒོག་གྱོང་བོའི་ཚིག་ཚོགས་དེ་མི་དགོས་ཀྱི། ནང་འདི་ན་ཅིག་ཡོད་ཟེར་
ནས་གཡུ་ལོའི་ཐད་དུ་མཛུབ་མོ་འཛུགས་པར་གདའ་སྟེ། གཡུ་ལོ་ལ་རྫོགས་ཆེན་མི་
ཟེར་གྱིས། རྩ་དབུ་མའི་ནང་གི་ཡེ་ཤེས་ཆེན་པོའི་བཞོན་པའི་རླུང་ལ་བརྟེན་པའི་འོད་
གསལ་གྱི་རིག་པ་འདིའི་མིང་ལ་ཀ་དག་གི་རིག་པ་ཟེར་བ་ཡིན། ཀ་དག་ཟེར་བའི་
གནད་ཀ་ཅི་ཡིན་ན། ཀ་སྨད་སུམ་ཅུའི་དང་པོ་ཀ་ཡིན་པ་ལྟར། དང་པོ་ནས་དག་
མགོ་ནས་དག ཟེར་བ་ཡིན། འདི་སྒྲིབ་བྱེད་ཀྱི་དྲི་མ་མང་པོ་ཡོད་ཀྱང་ཁོ་རང་གི་གཤིས་
ལ་ཞུགས་མེད་པས་ཁོ་རང་ཤ་སེལ་རུས་སེལ་དེ་ལ་ཀ་དག་ཟེར་བ་ཡིན་གྱི། ཁྱི་བཏུམ་
སྤུ་བཏུམ་བྱེད་མི་ཉན། རྩལ་ཞེས་པ་སྟོབས་དང་ཤུགས་ཅེས་པའི་དོན་ཡིན་པས།
རྩལ་ཡིན་ལུགས་དང་ལྷུན་གྲུབ་ཀྱི་སྣང་ཆ་ཡིན་ལུགས་གཉིས་གནད་གཅིག་ཡིན།



མན་ངག་རྫོགས་པ་ཆེན་པོའི་གནད་ཐོར་བའི་སྐོར།
རྟོག་གེའི་ཡུལ་ལ་དཔྱོད་པའི་བྲོད་པ་ཞི། ཞེས་པ་འདི། རྫོགས་ཆེན་གྱི་འཇོག་སྒོར་་
བྱེད་ལུགས་གསུང་བའི་ཚིག་རྩ་ཡིན་ཏེ། འོད་གསལ་དེའི་སྟེང་དུ་དེ་དང་རྣམ་པ་འདྲ་
བའི་ལམ་གྱིས་འཇོག་ཐུབ་ན། འོད་གསལ་ཡང་འཆར་ཡོང་། རླུང་དབུ་མར་ཡང་
འཇུག་ཡོང༌། ལར་འདི་ལ་འོད་གསལ་ངོ་འཕྲོད་པ་ཞིག་དགོས་ཀྱི། མ་འཕྲོད་པར་
ས་འཇོག་རྡོ་འཇོག་བྱས་ན་བེད་མེད། དེ་ངོ་འཕྲོད་ནས་སྒོམ་ན་དེའི་མཐུས་མྱོང་སྟོབས་
ཀྱིས་ཤར་བའི་འོད་གསལ་དེ་ངོས་ཟིན་ཡོང་། དེ་ཟིན་ན་དེའི་སྟེང་གི་སྟོང་ཉིད་ཟེར་
ཀྱང་། དེའི་གནས་ལུགས་ཟེར་ཀྱང་། དེའི་ཆོས་ཉིད་ཟེར་ཀྱང་འདྲ་སྟེ། དེའི་ངང་ལ་
མཉམ་པར་བཞག་ནས་བསྡད་པས། ཤིང་རྟ་རྣམ་བདུན་ལྟ་བུའི་རིགས་པས་དཔྱད་
མི་དགོས་པར་རིག་སྟོང་ཁ་སྦྱོར་དུ་ཆམ་གྱིས་འགྲོ་བའི་དོན་ཡིན། བརྒྱུད་ལྡན་བླ་
མའི་བྱིན་རླབས་འཕོས་སམ་སྙམ། ཞེས་པ། ཟབ་མོའི་ལྟ་བ་རྟོགས་པ་འདི་བླ་མའི་
བྱིན་རླབས་ཡིན་ཞེས་པའི་ཚིག་རྩ་ཡིན་ཏེ། ཀ་རྐང་གསུམ་ཤེས་པ་ཡན་ཆད་ནས། །
ཨ་སྐྱེ་མེད་རང་ངོ་འཕྲོད་ཀྱི་བར། །རང་ཚོད་ཀྱི་ཧམ་པ་ཆེ་དྲེག་ན། །བཀའ་དྲིན་ལ་
མཛུབ་མོ་བཙུག་ས་མེད། །ཅེས་པ་ལྟར་བྱིན་རླབས་ཀྱི་རྩ་བ་བླ་མ་ཡིན་པས། དངོས་
གྲུབ་ཐམས་ཅད་བླ་མའི་བཀའ་དྲིན་གྱིས་འཐོབ་པའི་དོན་ཡིན། དེ་ཙམ་ཞིག་གིས་
བཀའ་སྩལ་སྔ་མ་མི་བཟློག་ཙམ་ཞིག་བྱས་པ་ཡིན། ཞེས་སྤྲང་བོ་འཇིགས་མེད་བསྟན་རྒྱམ་
ནས་བྲིས་པ་སྟེ། །བརྒྱག་ཆེས་རྩེ་གདན་བྱས་ཀྱང་ཆོག །འདོད་ན་སྨྱོ་ཁ་བླས་ཀྱང་ཆོག །སྒོམ་ཆེན་
ཞེ་འདྲེ་སློང་བྱེད་ཡིན། །མི་གོ་བ་ཅན་གྱིས་བལྟས་ན་གསལ། །



རྡོ་གྲུབ་བསྟན་པའི་ཉི་མས་མཛད་
༄༅། །གཉུག་མ་ཟང་ཐལ་གྱི་སྒྲུབ་ཐབས་ཆོས་
ཉིད་རང་བྱུང་གི་སྒྲ་དབྱངས་
ཞེས་བྱ་བ་བཞུགས།
དབྱིངས་རིག་དབྱེར་མེད་བླ་མ་ལ། །བློ་བྲལ་ལྟ་བས་ཕྱག་བགྱིའོ། །རྣལ་འབྱོར་མཆོག་
ལ་མོས་གྱུར་ཀྱང་། །རྟོགས་པའི་གདེང་དང་མི་ལྡན་པའི། །སྐལ་བཟང་གཞོན་ནུ་
འཇིགས་མེད་པ། །སྐྱིད་པོའི་མལ་ན་ཉལ་བའི་ཚེ། །བགྲང་བྱ་མང་པོར་དཀའ་ཐུབ་
ཀྱིས། །ངལ་བའི་སྒྲུབ་པ་བྱེད་པའི་མི། །རྒན་པོའི་ལུས་ཅན་མང་ཞིག་མཐོང་། །དེ་
ཚེ་ཡིད་དཔྱོད་ཐེག་པའི་ལམ། །འབད་པའི་སྒོམ་པའི་སྐྱེ་བོ་ལ། །གད་མོ་ཁོང་ནས་
ལྡང་གྱུར་ཏེ། །ཉམས་མཚར་གླུ་འདི་ཐལ་ནས་འོང་། །ཀ་དག་རིག་པའི་ཉི་དཀྱིལ་ལ། །
རྣམ་བྱང་ཡོན་ཏན་སྣང་ཟེར་འབུམ། །ལྷུན་གྲུབ་གདོད་ནས་རྫོགས་པ་ལ། །བསྒྲུབ་
འབྲས་གཞན་ནས་ཚོལ་བ་མཚར། །རྒྱལ་ཀུན་ཐུགས་དང་དབྱེར་མེད་ཅིང་། །སོ་སོ་
མ་ཡིན་ཐ་མི་དད། །ཤེས་རིག་ཀུན་ཏུ་བཟང་པོ་སྟེ། །ཡེ་ཤེས་ནམ་མཁའི་གཟུགས་
ཅན་ནོ། །ཁྱབ་བདག་ཆོས་སྐུའི་རང་ཞལ་ནི། །དམིགས་མེད་དགོངས་པའི་ཡེ་ཤེས་
ཀྱིས། །མངོན་སུམ་ལྟ་འདོད་རྣལ་འབྱོར་བས། །མཐའ་བྲལ་གཉུག་མའི་དུར་ཁྲོད་དུ། །
ཡིད་དཔྱོད་སྤྲོས་པས་མི་གཡོ་བའི། །མཁའ་མཉམ་དཀྱིལ་འཁོར་བཀོད་ནས་ནི། །
ཟབ་མོའི་སྒྲུབ་པ་འདི་བཞིན་བྱ། །རང་བྱུང་ཡེ་ཤེས་རྒྱལ་བ་ལ། །གཉིས་མེད་ལྟ་བས་
སྐྱབས་སུ་མཆི། །གཉིས་འཛིན་སྒྲོགས་ལས་གྲོལ་བའི་ཕྱིར། །འོད་གསལ་ཆེན་པོ་
བསྒྲུབ་པར་བགྱི། །ཀུན་ཁྱབ་ཆོས་སྐུའི་སྟོན་པ་ལ། །སྣང་བཞི་ལམ་གྱིས་ཚོགས་
བསགས་བྱ། །ཆེད་འཛིན་དམིགས་གཏད་ཞེན་པའི་བགེགས། །འགྲོ་འོང་མེད་པའི་



མན་ངག་རྫོགས་པ་ཆེན་པོའི་གུན་ཐོར་བུའི་སྐོར།
A)
དབྱིངས་སུ་བསྐྲད། །དག་པ་རབ་འབྱམས་ཆེན་པོའི་ཀློང༌། །མ་དག་རྒྱུ་བའི་གོ་
སྐབས་མེད། །སྐུ་ལྔ་ལྷུན་རྫོགས་རྡོ་རྗེའི་བྱིན། །མི་འགྱུར་གདོད་མའི་ངང་དུ་རྫོགས། །
སྲིད་གསུམ་བདེ་ཆེན་ངོ་བོ་རུ། །གདོད་ནས་གྲུབ་པའི་བདག་ཉིད་དོ། །མ་བཅོས་
རང་བབ་ཕྱལ་བ་རུ། །ཡེ་དག་རྣམ་གྲོལ་ངང་ཉིད་ལས། །རྩོལ་མེད་རང་གསལ་སྙིང་
རྗེའི་མདངས། །མ་གཡོས་མི་འགགས་མི་འགྱུར་བར། །རང་སྣང་དཀྱིལ་འཁོར་འཁོར་
ལོ་རྫོགས། །ཡེ་ཤེས་རིན་ཆེན་འབར་བའི་གཞིར། །དེ་བཞིན་ཉིད་ཀྱི་གཞལ་མེད་
ཁང་། །གང་ཤར་རང་གྲོལ་རྒྱན་ཕྲེང་བཅིང་། །སྤྲོས་པའི་གྲྭ་ཟུར་མི་དམིགས་པར། །
སྟོན་པ་མཉམ་ཉིད་རྒྱལ་བོ་ནི། །ཞལ་ཕྱག་མཚན་མ་ལས་འདས་པ། །ཅོག་བཞག་
འཁྱིལ་བའི་ཀློང་དུ་བཞུགས། །བསམ་གྱིས་མི་ཁྱབ་མཐའ་ཡས་པའི། །ཡེ་ཤེས་རྒྱ་
མཚོའི་འཁོར་ཚོགས་བཅས། །ཆོས་ཉིད་ངང་དུ་དགྱེས་དགུར་སྤྱོད། །གཞི་ཡང་ཆོས་
ཉིད་རོལ་པའི་གཞི། །གནས་ཀྱང་མཐའ་དབུས་མེད་པར་གནས། །ལྷ་ཡང་མི་འགྱུར་
རྡོ་རྗེའི་ལྷ། །སྣང་སྟོང་སྒྱུ་འཕྲུལ་དྲ་བ་ལས། །དམ་ཚིག་ཡེ་ཤེས་གཉིས་སུ་མེད། །
འབྱོན་པའི་ལྷ་ཞེས་དམིགས་མེད་ན། །བཞུགས་པར་གསོལ་བ་གང་ལ་འབུལ། །ལྷ་
དང་རང་ཞེས་དམིགས་མེད་པས། །ཕྱག་འཚལ་ཡུལ་དང་མཁན་པོ་མེད། །མཉམ་
རྫོགས་ལྟ་བའི་བརྡ་ཕྱག་ནི། །རང་གིས་རང་ལ་རྫོགས་པར་འབུལ། །མ་བཅོས་ཕྱག་
རྒྱ་ཆེན་པོ་ལ། །ཚོགས་བརྒྱད་དག་པའི་བཀྲ་ཤིས་རྟགས། །གང་སྣང་རོལ་བའི་འདོད་
ཡོན་ལྔ། །ཆོས་ཁམས་ཀུན་དག་རྒྱལ་སྲིད་བདུན། །གཞི་རྫོགས་མཆོད་པ་རང་ལ་
འབུལ། །ངོ་བོ་ཀ་དག་ལས་གཞལ་ན། །གཞི་མེད་ལམ་མེད་འབྲས་བུ་མེད། །འཁྲུལ་
མེད་བཅིང་མེད་གྲོལ་བ་མེད། །མིང་མེད་ཚིག་མེད་ཡི་གེ་མེད། །མཐའ་མེད་དབུས་
མེད་སྤྲོས་པ་མེད། །སྟོང་ཆེན་དེ་བཞིན་ཉིད་ལ་བསྟོད། །རང་བཞིན་ལྷུན་གྲུབ་ལས་
གཞལ་ན། །འཁོར་བ་ཡོད་ལ་འདས་པ་ཡོད། །ཆོས་ཡོད་ཆོས་མིན་ཡོད་པ་སྟེ། །ལམ་



རྡོ་གྲུབ་བསྟན་པའི་ཉི་མས་མཛད།
ཡོད་གཡང་སའང་ཡོད་པ་ཡིན། །དགེ་བ་ཡོད་ཅིང་སྡིག་པ་ཡོད། །ཀུན་སྣང་ཡེ་ཤེས་
ཆེན་པོར་བསྟོད། །གང་ཡང་ཡིན་ཏེ་གང་ཡང་མིན། །ཐམས་ཅད་བདེན་ཏེ་ཐམས་
ཅད་རྫུན། །ཡོད་ལ་མེད་པའི་རང་བཞིན་ཏེ། །ཟུང་འཇུག་ཀུན་ཁྱབ་ཆེན་པོར་བསྟོད། །
བདེ་སྟོང་འོད་གསལ་ཉི་ཟླའི་དབུས། །སྐྱེ་མེད་དོན་གྱི་རྡོ་རྗེ་བསྒོམ། །ཨཱ་མི་བསྒོམ་
མ་བསྒོམ་ས་ལེ་བ། །གཏད་མེད་རྒྱ་ཡན་དོན་གྱི་སྔགས། །བརྗོད་མེད་ལྷུག་པའི་
ངང་དུ་བཟླ། །དུས་གསུམ་དུས་མེད་ཆེན་པོ་རུ། །བཟླས་པ་འདི་བཞིན་གང་བྱས་
པས། །བློ་ཟད་ཆོས་ཟད་རྟགས་མཐོང་འགྱུར། །སཱ་མཱ་ཡཱ། དྲན་རིག་གཉུག་མའི་
ཚོགས་འཁོར་ནི། །སྲིད་གསུམ་རྣམ་དག་ཚོགས་རྫས་དགྲམ། །སྣང་སྲིད་བདེ་བ་
ཆེན་པོའི་རྫས། །མི་ཟད་ཡེ་ཤེས་འཁོར་ལོར་གྱུར། །རིག་རྩལ་རང་བྱུང་རོལ་བའི་
མགྲོན། །གཤེགས་བཞུད་མེད་པར་གདོད་ནས་གྲུབ། །རང་སྣང་གཉུག་མའི་ལོངས་
སྤྱོད་ནི། །ཐམས་ཅད་གཞི་ལྡན་ལྷ་ལ་འབུལ། །ཤིན་ཏུ་རྣམ་དག་ཆོས་ཀྱི་དབྱིངས། །
དྲི་མའི་སྦུབ་ལས་ངེས་གྲོལ་བས། །སྒྲིབ་པ་ཞེས་པའང་བླ་དག་ཙམ། །གསང་ཆེན་
རྡོ་རྗེ་བཙུན་མོའི་མཁར། །ཡིད་དཔྱོད་མཐར་ལྟའི་དགྲ་བགེགས་གདོན། །རྟོགས་པ་
གདེང་གྱུར་མཚོན་གྱིས་བསྒྲལ། །གཞི་རྩ་མེད་དབྱིངས་ཨ་ལ་ལ། །ཤར་གྲོལ་དུས་
མཉམ་ལྷག་མགྲོན་ལ། །རྣམ་རྟོག་རྒྱན་གྱི་གཏོར་མའི་མཆོད། །ཆོས་ཉིད་སྤྲོས་བྲལ་
ཕོ་བྲང་ནས། །ལྷུན་གྲུབ་རིག་པ་ཀུན་ཏུ་བཟང་། །མ་བཅོས་ལྟ་བས་བསྐུལ་བའི་
མོད། །རྟོག་ཚོགས་འཇུར་དྲན་ཐལ་བར་རློག །སྔ་ཕྱིའི་འཛིན་སྟངས་མི་དམིགས་
པའི། །མཉམ་ཉིད་དོན་གྱི་བསྐལ་པ་ལ། །བཅོམ་ལྡན་རིག་བདག་དྲུག་པ་ཡིས། །
རྟོག་ཚོགས་ལྷ་སྲིན་དྲེགས་པའི་སྡེས། །རང་གྲོལ་གཏོར་མ་ལེན་པར་ཆད། །མ་སྤང་
གནས་དག་དམ་ནོས་པ། །དེ་ལས་འདའ་བའི་གོ་སྐབས་མེད། །ཆོས་སྐུ་རྒྱལ་པོའི་
བཀའ་ཉན་པའི། །ཕུང་ཁམས་སྐྱེ་མཆེད་བརྟན་མའི་ཚོགས། །ཅེར་གྲོལ་བྷ་ལིང་



ར་ར་ངག་རྫོགས་པ་ཆེན་པོའི་གནད་ཐོར་བུའོ་སྐོར
གཏོར་མཆོད་བཞེས། །རང་དག་ཕྲིན་ལས་ཐོག་མེད་སྒྲུབ། །ཐེག་མཆོག་རྒྱལ་པོའི་
དགོངས་ཀློང་དུ། །བློས་བྱས་འཛིན་པའི་རྣམ་པ་ཅན། །རྒྱས་བཏབ་ལྟ་བས་བྲོ་བརྡུང་
བས། །གནས་ལུགས་ཨ་ཏིའི་རང་བཞིན་ལ། །གཞན་དུ་འདའ་བའི་སྐལ་བ་མེད། །
དེ་བཞིན་ཉིད་དུ་ནར་སོན་ཅིང་། །མཉམ་པ་ཉིད་ལ་དབང་བསྒྱུར་ཚེ། །ལོངས་སྤྱོད་
ཆེན་པོ་དེ་ལ་ཟེར། །དབང་མཛད་རྒྱལ་པོ་དེ་ཀ་རང་། །རིག་པ་དབྱིངས་སུ་རྣམ་
གྲོལ་བས། །རིལ་འཛིན་རྗེས་གཞིག་མིང་དུ་ཟད། །ཁམས་གསུམ་རྒྱལ་བའི་དཀྱིལ་
འཁོར་ཕྱིར། །ཐོབ་བྱ་གཞན་དུ་མི་དམིགས་པས། །བསྔོ་བའི་དོན་འབྲས་གཞི་ལ་
རྫོགས། །གང་སྣང་རིག་པ་ཆོས་སྐུའི་གདང་། །ཅི་འགྱུ་ཀུན་བཟང་ཡངས་པའི་ཀློང་། །
ཅི་བྱས་ཀློང་ཆེན་རབ་འབྱམས་ཏེ། །ཐམས་ཅད་གདོད་མའི་དབྱིངས་སུ་བསྔོ། །བྱ་
རྩོལ་མེད་པ་རྫོགས་ཆེན་ལམ། །བློ་བྲལ་རང་ཡན་ཆེན་པོ་རུ། །ཉམས་བླང་བསྒོམས་
པའི་བྱིན་རླབས་ཀྱིས། །འཕོ་ཆེན་རྡོ་རྗེའི་བཀྲ་ཤིས་ཤོག །ས་མ་ཡཱ། སྤྱི། སྤྱི། སྤྱི།
ཀློང་གསལ་ནམ་མཁའ་དྲི་མེད་དོན། །ལྷུག་པར་བཀྲོལ་བའི་མན་ངག་འདི། །བཅུ་
བདུན་རྒྱུད་ཀྱི་བསྡུས་འགྲེལ་ཏེ། །ཀུན་མཁྱེན་བླ་མའི་ཞལ་ལུང་ཡིན། །མདོ་རྒྱུད་རྒྱ་
མཚོའི་བཅུད་ཕྱུང་པའི། །གདམས་ངག་སྙིང་ལས་གཅེས་པ་ཡི། །ཤིན་ཏུ་རྣལ་འབྱོར་
གྲུབ་མཐའ་ལ། །སྦྱང་བའི་མང་ཐོས་མི་ལྡན་ཞིང་། །རྟོགས་པའི་དྲོད་ཚད་མ་ཐོབ་
ཀྱང་། །མཚུངས་མེད་བླ་མའི་བཀའ་དྲིན་ལས། །ལམ་འདིར་སྤྲོ་བ་ཐོབ་པའི་མི། །
གཞོན་ནུ་བསྟན་པའི་རྒྱལ་མཚན་གྱིས། །ཡེ་གེའི་གཟུགས་སུ་སྤེལ་བའོ། །སླད་ནས་
ལམ་འདི་མི་ནུབ་པར། །འཛིན་མཛད་ནག་མོ་ཁྲོས་མ་དང༌། །བཀའ་བསྲུང་གཟའ་
བདུད་རཱ་ཧུ་ལར། །མ་གཡེལ་བསྲུང་བའི་གཉེར་ཁ་གཏད། །ན་ར་ཀན། དྷ་ཐིམ།
དེ་སྐད་ཅེས་བྲིས་ནས་བཙུན་པ་བློ་གྲོས་བཟང་པོའི་གླེགས་བམ་དུ་བཀོད་དེ་འཇམ་དབྱངས་ལ་བྱིན་པ།
ཡི་གེའི་ལམ་དུ་མ་བཞག་པར་ཉམས་སུ་ལོངས་ཤིག །



རྡོ་གྲུབ་བསྟན་པའི་ཞི་ལས་མཛད།
༄༅།།མཆོག་གསུམ་ཡོངས་འདུས་བླ་མའི་ཞབས་ལ་གུས་པ་ཆེན་པོས་ཕྱག་འཚལ་ལོ། །
དེ་ལ་འདིར་འོད་གསལ་མྱོང་སྟོབས་ཀྱིས་མངོན་དུ་འགྱུར་བར་བྱེད་པ་ལ་ལམ་གྱི་
སྒོམ་ཚུལ་གཉིས་ཡོད་པ་ལས། བླ་མེད་ཀྱི་རྒྱུད་སྡེ་གཞན་གྱི་རྩ་ཐིག་རླུང་གསུམ་ལ་
གནད་དུ་བསྣུན་ནས་མངོན་དུ་འགྱུར་ཚུལ་ནི། དང་པོ་ནས་འོད་གསལ་གྱི་རྣམ་པ་
བཤད་མི་དགོས་པར་སྙིང་གའམ་ལྟེ་བའི་རྩ་འཁོར་སོགས་ལ་གནད་དུ་བསྣུན་ན་འོད་
གསལ་ཤར་འོང་། འོད་གསལ་ཤར་བའི་ཚེ་ཡུལ་སྣང་ཐམས་ཅད་བདེ་བ་ཆེན་པོར་
འཆར་བའི་གང་ཟག་ཁྱད་པར་བ་དེས་མཉམ་བཞག་གི་འོད་གསལ་དེ་ཉིད་རྗེས་ཐོབ་
ཏུ་དྲན་པར་བྱེད་པའི་སྟོབས་ཀྱིས་ཀྱང་འོད་གསལ་དྲང་ཡོང་། དེའི་རྒྱུ་མཚན་ནི་དཔེར་
ན་མའི་བུ་གཅིག་པུ་ཤི་ན་མ་དེ་སྡུག་བསྔལ་གྱིས་གདུང་བས་སྐྱེད་མོའི་ཚལ་ལ་སོགས་
པའི་ཉམས་དགའི་གནས་སུ་ཕྱིན་ན་དགའ་བར་མི་འགྱུར་ལ་གང་དུ་ཕྱིན་ཀྱང་སྡུག་
བསྔལ་བའི་རྣམ་པ་མ་གཏོགས་བདེ་བའི་རྣམ་པ་ནི་མི་འབྱུང་། དེ་བཞིན་དུ་མི་ནོར་
ལ་སྲེད་སེམས་ཅན་གྱི་ལག་ཏུ་ཡིད་བཞིན་ནོར་བུ་རྙེད་ན་མི་དེའི་སེམས་དགའ་བའི་
ཚོས་མདོག་གིས་བསྒྱུར་ཡོད་པས་མི་དེ་རྟ་རྫོང་ངམ་རྟའི་ར་བའི་ནང་དུ་འདུག་ཀྱང་
དགའ་བའི་རྣམ་པ་མ་གཏོགས་སྡུག་བསྔལ་བའི་རྣམ་པ་མི་འབྱུང༌། དེ་ལྟར་མཉམ་
བཞག་གི་སྐབས་སུ་བདེ་བ་ཆེན་པོའི་ཡེ་ཤེས་ལ་གོམས་འདྲིས་ཡོད་པས་ན་ཕྱིས་
རྗེས་ཐོབ་ཀྱི་སྐབས་སུ་རྩ་ཐིག་རླུང་ལ་གནད་དུ་བསྣུན་མི་དགོས་པར་བདེ་བ་ཆེན་
པོའི་ཡེ་ཤེས་དེའི་རྣམ་པ་དྲན་ཙམ་གྱིས་དེ་ཉིད་འདྲེན་ཐུབ། རྫོགས་པ་ཆེན་པོའི་ལམ་
ལ་དེ་ལྟར་རྩ་ཐིག་རླུང་སོགས་ལྷག་པར་བསྒོམ་མི་དགོས་པར། དང་པོ་བླ་མའི་མན་
ངག་ལ་བརྟེན་ནས་རིག་པ་ཐུ་རེ་དྲན་པའི་དྲན་པ་རྒྱུན་ཆགས་སུ་བསྟེན་པ་ནི་རིག་
པའི་སྐྱོང་ཚུལ་ཡིན། དེ་ལ་བླ་མའི་མན་ངག་ནི་འཆི་སྲིད་ཀྱི་འོད་གསལ་དེ་ཉིད་ཚེ་



མན་ངག་རྫོགས་པ་ཆེན་པོའི་གནད་ཐོར་ངའ་སྶཾ པ ་
འདིའི་སྣང་སེམས་ཐམས་ཅད་སྡོད་ས་དང་ཕྱི་མའི་སྣང་བ་ཐམས་ཅད་མཆེད་པའི་
གཞི་ལྟ་བུ་ཡིན་ལ། དེ་ཀ་རང་འོད་གསལ་ཐམས་ཅད་སྟོང་པའམ་ཡེ་གྲོལ་འདུས་མ་
བྱས་ཀྱི་རིག་པ་ཡིན། དེ་ནི་སྣང་མཆེད་ཀྱི་མཐའི་ཤེས་པ་ཕྲ་མོ་སྟེ། དེ་ལ་རིག་པའམ་
འོད་གསལ་ཟེར། འོད་གསལ་དེ་ལ་འགྱུར་བ་ཡེ་ནས་ཡོད་མ་མྱོང་། གློ་བུར་བའི་ནི།
གློ་བུར་དུ་སྐྱེས་བའི་ཤེས་པ་སྟེ། དབང་ཤེས་དང་དེ་ལས་ཕྲ་བའི་ཡིད་ཤེས་རྣམས་
ཡིན། འོད་གསལ་དེའི་རྣམ་པ་ནི་ཡེ་གདོད་མ་ནས་གློ་བུར་བའི་རྐྱེན་གྱིས་གཤིས་མ་
བསླད་པས་ན་ཀ་དག་ཟེར། ཀ་སྨད་སུམ་ཅུའི་ཀའི་བཞུགས་ཚུལ་འཆུག་ན་ལྷག་མ་
ཐམས་ཅད་འཆུག་འགྲོ་བ་བཞིན་དུ་ཀ་དག་གི་བཞུགས་ཚུལ་གྱི་གོ་དོན་འཇུག་ན་
རྫོགས་པ་ཆེན་པོའི་ལམ་གྱི་ཁོག་རྟ་ཐམས་ཅད་འཆུག་འགྲོ་བ་ཡིན། ཀ་དག་དང་
གདོད་མ་ཐོག་མ་སོགས་དོན་གཅིག་གི་གནད་ཀྱིས་ཡིན་པར་གསུངས། གཞན་ཡང་
འཕྲོ་རྒོད་དང་བྱིང་རྨུག་གི་འབར་འབུར་དང་བྲལ་བ་མཉམ་ཡང་། དབང་ཤེས་དང་
ཡིད་ཤེས་དེའི་བཞོན་པའི་རླུང་སོགས་གཤིས་ལ་མ་ཞུགས་པས་སེམས་ཀྱི་ཕྱོགས་
སུ་གྱུར་བ་ཐམས་ཅད་ཀྱིས་མི་ཚོགས་བས་ཟང་ཐལ། མར་མེ་བུམ་ནང་དུ་ཡོད་པ་
བཞིན་དུ། ནང་གསལ་ལམ་གཏིང་གསལ་གཞོན་ནུ་བུམ་སྐུ་ཟེར།
རིག་པ་དེ་གསལ་ངར་འབར་ཉི་མ་བརྒྱ་བའི་ལྷག་པས་ན་རང་གསལ། བདེ་གསལ་
མི་རྟོག་གསུམ་རང་ཆས་སུ་ཡོད་པས་ན་ལྷུན་གྲུབ། འདོད་སེམས་ལས་བསམ་གཏན་
དང་པོ་ཕྲ། དང་པོ་ལས་གཉིས་པ་ཕྲ་བ་སོགས་རིམ་བཞིན་འོག་མ་ལས་གོང་མ་
རྣམས་ཆེས་ཕྲ་བ་ཡིན་ལ། དེ་དག་ལས་ཀྱང་ཆེས་ཕྲ་བའི་ཤེས་པ་ཡིན་པས་ཆེས་ཕྲ་
སྟེ༑ དེ་ཐམས་ཅད་ཀྱིས་འོད་གསལ་རིག་པའི་ཁྱད་ཆོས་མི་འདྲ་བ་རེ་དྲངས་ཏེ་སྟོན་
རྒྱུ་ཡོད་པ་གོ་དགོས། དེ་ལྟ་བུའི་འོད་གསལ་གྱི་བཞུགས་ཚུལ་རང་གི་གོ་བའི་སྟེང་
ནས་ངོ་འཕྲོད་དགོས། འོད་གསལ་ལ་དམར་འཇུས་བྱེད་ན་དྲན་པས་སྐྱོང་རྒྱུ་ཁོང་དུ་



རྡོ་གྲུབ་བསྟན་པའི་ཉི་མས་མཛད།
ཆུད་དགོས། འོད་གསལ་གྱི་བཞུགས་ཚུལ་བླ་མའི་མན་ངག་གིས་ངོ་སྤྲད་པ་དེ་སེམས་
ལས་མ་བོར་བར་ཡིད་ངོར་འདྲིས་ཐུབ་པ་ཞིག་དགོས། དེ་བོར་ན་ཁྲེགས་ཆོད་ཀྱི་ལམ་
གྱི་སྲོག་སྟོར་བ་ཡིན། དེ་ནི་དཔེར་ན་བླ་མེད་རྒྱུད་སྡེ་གཞན་གྱི་རྩ་ཐིག་སོགས་ལ་
གནད་དུ་བསྣུན་པ་དགོས་མེད་དུ་བཞག་ན་རྫོགས་རིམ་གྱི་སྲོག་སྟོར་བ་ཡིན་པ་དང་
མཚུངས། དངས་སྙིགས་གཉིས་སུ་ཕྱེ་བའི་སེམས་ནི་སྙིགས་མ་དང་། རིག་པ་ནི་
དྭངས་མའི་ཡང་ཞུན་བཅུད་དུ་དྲིལ་བ་ལྟ་བུ་ཡིན་ནོ། །མ་རིག་པའི་བག་ཆགས་ཟད་
ནས་སངས་རྒྱས་ཀྱི་སྒྲུབ་བྱེད་རིག་པ་ཡིན། རིག་པ་ལམ་དུ་བྱས་ནས་སྐད་ཅིག་ཀྱང་
འབྲལ་བ་མེད་པར་དྲན་པས་བསྐྱངས་ཏེ་བློ་ཤིན་ཏུ་རྒྱས་པར་བྱས་ནས་ཡོད་ན་རིག་
པ་ལ་དམར་འཇུས་བྱེད་རྒྱུ་རྙེད་ནས་རིག་པ་ངོ་འཕྲོད་པ་ཡིན། གློ་བུར་བའི་སེམས་
ཀྱི་ངོ་བོ་སྐྱེ་མི་སྲིད་པ་དང་གནས་ལུགས་ལ་འགྱུར་བ་མེད་པས་ན་མ་བཅོས་པ་དང་།
ཆོས་སྐུའི་རིག་པ། ཆོས་སྐུའི་བསྒྲུབ་གཞི་ཡིན་པ་ཤེས་དགོས། རྫོགས་ཆེན་ལ་རིག་
པ་ཞེས་མིང་གི་ཐ་སྙད་འདོགས་པ་དེ་ནི་སྣང་གསུམ་ལས་འདས་པའི་ཤེས་པ་སངས་
རྒྱས་ཀྱི་བསྒྲུབ་གཞི་ཡིན་པས་རིག་པ་ཞེས་གསུངས་ལ། རིག་པའི་སྟེང་ན་མུན་པ་
ཡོད་མ་མྱོང་བས་ན་འོད་གསལ་ཟེར། མ་རྒྱུད་ལས་བདེ་ཆེན་ལྷན་སྐྱེས་ཀྱི་ཡེ་ཤེས་
ཟེར་བ་ནི་ཡེ་ནས་བདེ་ཆེན་དང་ཡེ་ཤེས་གཉིས་འབྲལ་མ་མྱོང་བར་ལྷན་སྐྱེས་ཀྱི་ཚུལ་
དུ་ཡོད་པས་ན་ལྷན་སྐྱེས་ཀྱི་ཡེ་ཤེས་ཟེར། ཚེ་འདིའི་སྣང་སེམས་ཐམས་ཅད་ཕར་
སྡུད་ས་ཚེ་ཕྱི་མའི་སྣང་སེམས་ཐམས་ཅད་ཚུར་མཆེད་པའི་སྤྲོ་གཞི་འོད་གསལ་ཡིན།
འོད་གསལ་ཉིད་ཀུན་རྟོག་དང་སེམས་ཀྱིས་ལྡེ་ཁ་བསྒྱུར་ནས་འགྲོ་མི་ཤེས་པས་ན་
ཡེ་གྲོལ་འདུས་མ་བྱས་པ་ཞེས་བརྗོད། ངོ་རང་ཐོག་ཏུ་སྤྲད་པའི་ཚུལ་ནི། རང་ཐོག་
ཞེས་པ་འོད་གསལ་རང་གི་ཐོག་ཏུ་སྤྱོད་པ་ཡིན།
ངོ་སྤྲོད་ཚུལ་ནི་གོང་སྨོས་བཞིན། བླ་མའི་མན་ངག་གིས་འོད་གསལ་གྱི་རྣམ་པའམ་བཞུགས་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཚུལ་ཇི་ལྟ་བ་བཞིན་བསྟན་ནས་སློབ་མ་ལ་གོ་བ་ཆགས་ངེས་ཅན་བྱེད་དགོས་པ་ཡིན།
ངོ་སྤྲོད་ཚུལ་གྱི་དཔེ་ནི། ནམ་མཁའ་སྤྲིན་འཐུག་གི་བསྒྲིབ་སྐབས་ན་ནམ་མཁའི་ངོ་
སྤྲད་ན་ངོ་འཕྲོད་པ་ཅུང་དཀའ་ལ། ནམ་མཁའི་ཕྱོགས་འགའ་ཞིག་ན་སྤྲིན་མེད་པའི་
ནམ་མཁའ་ཅུང་ཟད་མཐོང་སར་ཕྱིན་ཏེ་ལྷོ་འཛམ་བུའི་གླིང་འདིའི་ནམ་མཁའ་ཐམས་
ཅད་སྔོན་པོ་འདི་ལྟ་བུ་ཡིན་ཟེར་ནས་ངོ་སྤྲད་ན་ངོ་འཕྲོད་སླ་མོ་ཡོད། དེ་ལྟར་དུ་ད་
ལྟ་ཀུན་རྟོག་དང་སེམས་ཀྱི་སྤུན་ཐག་སྤྲིན་འཁྲིགས་པ་ལྟ་བུའི་གནས་སྐབས་ན་འོད་
གསལ་ངོ་སྤྲད་ན་ངོ་འཕྲོད་ཅུང་ཟད་དཀའ་སྟེ། འཆི་ཁ་དང་ཆོས་ཉིད་བར་དོའི་སྐབས་
འོད་གསལ་འཆར་བ་དེ་ལྟར་དུ་ངོ་སྤྲད་ན་ངོ་འཕྲོད་པ་ཡིན། དེ་ནི་བླ་མས་འཆི་ཁ་
དང་བར་དོའི་སྐབས་སུ་འོད་གསལ་འཆར་ཚུལ་སློབ་མ་ལ་ཞིབ་ཏུ་གསུངས་པ་ལྟར།
སློབ་མ་རང་གི་གོ་བའི་སྟེང་ནས་མྱོང་བ་ཞིབ་མོ་ཆགས་དགོས། དེ་རྣམས་ངོ་རང་
ཐོག་ཏུ་སྤྲད་པ་ཡིན། །
ཐག་གཅིག་ཐོག་ཏུ་བཅད་པ་ནི། འོད་གསལ་དེ་ནི་ད་ལྟ་རང་གི་ཤེས་པ་འདིའི་ཕུག་
ན་ཏིལ་ལ་སྣུམ་གྱིས་ཁྱབ་པ་བཞིན་དུ་སྐད་ཅིག་ཙམ་ཡང་འབྲལ་མ་མྱོང་བར་ཡོད་ལ།
བྲལ་ན་སངས་རྒྱས་ཡང་མི་འཚོ། སེམས་ཅན་ཡང་མི་འཚོ། དེ་ཉིད་ཡོད་པ་ཐག་
གཅིག་ཏུ་བཅད་ཐུབ་དགོས། དེ་ལྟར་ཡོད་ནའང་འོད་གསལ་དེ་ཉིད་འཆི་དུས་མ་
གཏོགས་ད་ལྟ་རང་ཉིད་ལ་འཆར་བར་མི་འགྱུར་རམ་སྙམ་ན། མ་ཡིན་ཏེ་གཉིད་དུས་
དང་བརྒྱལ་བ་ལ་སོགས་པའི་སྐབས་སུ་ཡང་འཆར། ད་ལྟའི་སྐབས་སུ་འོད་གསལ་
དེ་ཉིད་ངོ་སྤྲད་པ་ལྟར་དྲན་བྱ་དང་དྲན་བྱེད་འབེན་བཙུག་པ་ལྟ་བུ་མ་ཡིན་པར། གང་
ཟག་རང་གིས་རང་དྲན་པ་བཞིན་དུ་དང་པོ་དྲན་པས་སེམས་ཀྱི་ཕྱོགས་ཐམས་ཅད་
རྩིས་མེད་དགོས་མེད་དུ་བཞག་ནས། རིག་པའི་ཕྱོགས་ཁོ་ན་ཡིད་ངོར་ཤར་བར་བྱས་
ནས་རིག་པའི་རང་བཞིན་མ་བཅོས་པར་བསྒོམ་དགོས། དྲན་པས་རིག་པའི་རྣམ་པ་
99



རྡོ་གྲུབ་བསྟན་པའི་ཉི་མས་མཛད་
དེ་ཉིད་བོར་ན་སེམས་ཀྱི་ཐོག་ཏུ་ཐོན་པ་ཡིན།
དཔེར་ན་ཁྱིམ་གྱི་གནས་ཀྱི་ཁྲི་ཐོག་ནས་ལྷུང་ན་ཁྱིམ་ལས་འདའ་བ་མེད་པའི་དཔེ་
དེ་བཞིན་དུ་རིག་པ་དེ་ཉིད་དྲན་པས་བོར་སོང་ན་སེམས་ལས་འདའ་བ་མེད་པ་ཡིན།
སེམས་སལ་ལེ་ཧྲིག་གེ་བ་བསྒོམ་ན་རིག་པ་བསྒོམ་པའི་གོ་མི་ཆོད་པ་ཡིན། ཡང་དཔེ་
གཅིག་ནི་བཞི་ཆ་གསུམ་བྲལ་ཏེ། གསུམ་དང་བྲལ་བའི་བཞི་པའི་ཆ་ནི་རིག་པ་ཞེས་
བརྗོད་ཆོག་སྟེ། དེའི་རྒྱུ་མཚན་སེམས་ཀྱི་ཆ་གཅིག་རིག་པ་ཡིན་པའི་གནད་ཀྱིས་རིག་
པ་ཞེས་བཏགས་ན་ཆོག གསུམ་དང་བྲལ་བའི་བཞི་ཆའི་སྐབས་ན་རིག་པ་ངོ་སྤྲད་
ན་འཕྲོད་སླ་བ་ཡིན་གསུངས། དེའི་སྐབས་ན་ལྷ་བཟོའི་ཚོན་གྱིས་སྐྱ་རིས་བྱེད་པ་
དང་འདྲ་བ་ཡིན་གསུངས། དྲན་པས་རིག་པ་བསྐྱངས་བའི་གནས་སྐབས་ན་རིག་པ་
མངོན་དུ་གྱུར་ཡོད་ཨེ་དགོས་སྙམ་ན་མི་དགོས་ཏེ། དཔེར་ན་ཁང་པའི་ནང་ཞིག་ན་
མི་གྲལ་གང་ཡོད་སྐབས་ན། དེའི་གྲལ་གྱི་མི་གཅིག་ལ་དམིགས་ནས་སྡོད་པའི་སྐབས་
མི་གཞན་རྣམས་ལ་ཅང་མི་སེམས་པར་གྱུར་ཏེ་མི་གཞན་རྣམས་རིམ་བཞིན་དུ་མི་
གཅིག་ལ་ཐིམ་སོང་བ་ཡང་མ་ཡིན། དེ་རྣམས་ལ་སེམས་ཀྱི་ཟུར་གྱིས་བལྟས་ནས་
སྡོད་པ་ཡང་མ་ཡིན། མི་དེ་རྣམས་ལ་ཅི་ཡང་མི་སེམས་པ་བཞིན་དུ་དྲན་པས་རིག་པ་
ལ་བལྟས་ནས་བསྒོམ་པའི་སྐབས་དྲན་པ་རིག་པ་ལ་འདྲེས་སོང་ལྟ་བུ་འབྱུང་མོད།
འདྲེས་སོང་སྙམ་པའི་མོས་པ་བྱེད་མི་དགོས། ད་ལྟ་རང་ལ་འོད་གསལ་འཆར་ཡོད་
པ་ཡང་བསམ་མི་དགོས། དཔེར་ན་སངས་རྒྱས་མཚན་བཟང་པོས་བརྒྱན་པ་ཞིག་
བསྒོམ་ནས་སངས་རྒྱས་ཀྱི་རྣམ་པ་ཡིད་ལ་ཤར་ཡོད་པའི་དུས་ན་ངའི་སངས་རྒྱས་
བསྒོམ་ཡོད་བསམ་མི་དགོས། སངས་རྒྱས་ཡིད་ལ་བསྒོམ་ཡོད་པའི་ཕྱིར་རོ། །
དེ་བཞིན་དུ་ང་ལ་འོད་གསལ་ཤར་ཡོད་བསམ་དགོས་པ་མ་ཡིན་ཏེ། སྔར་བླ་མས་ངོ་
སྤྲད་པའི་འོད་གསལ་དེ་ཉིད་རང་གིས་བསྒོམ་བཞིན་པའི་དུས་ཡིན་པས་སོ། །ཨོ་
100



པན་ངག་རྫོགས་པ་ཆེན་པོའི་གནད་ཐོར་བུའི་སྐོར།
་ རྒྱན་རིན་པོ་ཆེའི་ཞལ་ནས། ཕྱི་ལྟར་གཟུང་བའི་སོགས་ལྟར་འོད་གསལ་རང་ངོ་ཤེས་
པ་སྟེ། བླ་མའི་མན་ངག་གི རིག་པ་ངོ་སྤྲད་པ་དེ་ལ་དྲན་པས་རིག་པ་བསྐྱངས་ནས་
འདུག་ན་བར་དུ་འོད་གསལ་རང་ངོ་ཤེས་ནས་ཕྱི་ལྟར་གཟུང་བའི་ཡུལ་སྣང་རྣམས་
རང་ཤུགས་ཀྱིས་དག་འགྲོ་བ་ཡིན། དྲན་པ་དང་རིག་པ་བསྲེས་ནས་བསྒོམ་བསྡད་
ན་ནང་དུ་འཛིན་པའི་སེམས་རྣམས་རིག་པ་ལ་ཐིམ་བའམ་རང་བཞིན་གྱིས་དངས་
འགྲོ་བ་ཡིན། དེ་བཞིན་དུ་རིག་པ་དྲན་པས་མ་བརྗེད་པར་སྐྱོང་ནས་སྡོད་ན་བར་དུ་
འོད་གསལ་རང་ངོ་ཤེས་ནས་འགྲོ་ངེས་པ་ཡིན་གསུངས། རིག་པ་དེ་ཉིད་བསྐྱང་བསྡད་
ན་རླན་གར་ཡོད་སར་ཆུ་འགྲོ་བ་བཞིན་དུ། རིག་པའི་རྩལ་ལས་སེམས་རྣམས་འཕྲོས་
པ་ཡིན་པས། མཐར་སེམས་རྣམས་རིག་པ་རང་ཉིད་ལ་ཐིམ་ནས་འགྲོ་བ་ཡིན་ཏེ།
རིག་པ་རང་གི་ཚང་ངམ་མལ་གྱི་ལམ་རྙེད་འོང་བ་ཡིན། དཔེར་ན་རྒྱ་མཚོའི་རྦ་རླབས་
རྒྱ་མཚོ་ལས་བྱུང་ནས་མཐར་རྒྱ་མཚོ་ལ་ཐིམ་འགྲོ་བ་བཞིན་དུ་རིག་པའི་རྩལ་གྱི་སེམས་
རྣམས་རིག་པ་ལས་འཕྲོ་ཞིང་མཐར་ལམ་བསྒོམ་སྟོབས་ཀྱིས་རྩལ་རྣམས་རིག་པ་རང་
ཉིད་ལ་ཐིམ་པའམ་རིག་པའི་དབྱིངས་སུ་དངས་ནས་འགྲོ་བ་ཡིན་པས་དེའི་ཚེ་འགྱུ་
བ་རང་དག་གི་དགོངས་པ་ཞེས་བརྗོད་དོ། །
དབང་པོའི་སྒོ་སྡོམ་པ་ཡང་། བསྐྱེད་རིམ་དུ་ནི་རྗེས་ཐོབ་ཏུ་སྣོད་བཅུད་དག་པ་རབ་
འབྱམས་ལྷའི་དཀྱིལ་འཁོར་དུ་བལྟ་བ་དང་། རྫོགས་རིམ་དུ་གང་སྣང་བདེ་ཆེན་གྱི་
རྣམ་རོལ་དུ་ལྟ་བ་དང་། སྐབས་འདིར་གང་སྣང་རིག་པའི་རྩལ་ལམ། གང་སྣང་རིག་
པའི་རྣམ་འཕྲུལ་དུ་དངས་གསལ་བདེ་བའི་རྣམ་པར་རྩལ་སྦྱང་བ་དེའོ། །མདོར་ན་
སེམས་དང་རིག་པ་གཉིས་ཀྱི་སྤར་ལག་ཕྱེས་ནས་དྲན་པས་རིག་པའི་བཞུགས་ཚུལ་
སྐྱོང་དགོས། དེ་ལྟར་སྐྱོང་བ་ལ་ཡང་དང་པོ་རྩོལ་བའི་དྲན་པས་རིག་པ་དང་བསྲེས་
ནས་བསྒོམ་དགོས། མཐར་འདུ་བྱེད་ཀྱི་དྲན་པ་རྣམས་རང་དག་ལ་སོང་ནས་རིག་
101



རྡོ་གྲུབ་བསྟན་པའི་ཉི་མས་མཛད
པའི་རང་མདངས་ཁོང་ནས་འཆར་ཡོང་། དེའི་སྐབས་སུ་རྩོལ་མེད་རང་བཞག་གི་
དྲན་པ་ཞེས་ཟེར་རོ། །ཡེ་གྲོལ་འདུས་མ་བྱས་ཀྱི་རིག་པ་དེ་རང་གི་ཤེས་པའི་ཆ་ན་
ཡོད་པ་བླ་མའི་མན་ངག་གིས་ངོ་སྤྲད་ནས་ཐག་ཆོད་པ་ཞིག་ངེས་པར་དགོས་ཞེས་
ཡང་ནས་ཡང་དུ་ནན་ཆེ་བར་གསུངས་པས། འདིར་ཡང་ཟློས་སྐྱོན་ལ་མ་བསམ་
པར་གསུང་རིམ་ལྟར་བརྗེད་བྱང་དུ་བྱས་པ་ཡིན། དེ་ལྟ་བུའི་འོད་གསལ་རིག་པ་དེ་
ཉིད་རྫོགས་ཆེན་གྱི་རྒྱུད་ནས་གཏན་ལ་ཕབ་ཚུལ། རྡོ་རྗེའི་གད་མོ་བཅུ་གཉིས། ཚིག་
ཆེན་པོ་བརྒྱད། བཞག་ཐབས་རྣམ་པ་བདུན། ཅོག་བཞག་རྣམ་པ་བཞི་ལ་སོགས་
པའི་སྒོ་ནས་གཏན་ལ་ཕབ་ཚུལ་མང་དུ་གསུངས་ཀྱང་། མདོར་ན་སྐབས་འདིར་བསྟན་
པའི་ཚིགས་གསུམ་གནད་དུ་བསྡུ་བའི་ཁོངས་སུ་དེ་ཐམས་ཅད་ཚིག་གི་ཆ་ནས་མི་
འདུན་ཡང་དོན་གྱི་ཆ་ནས་འདུ་བ་ཡིན། རྡོ་རྗེ་གད་མོ་བཅུ་གཉིས་ཀྱི་ནང་ནས། རྫོགས་
པ་ཆེན་པོ་ནི་རྒྱུ་འབྲས་ལས་འདས་པའི་ཆོས་ཡིན་ཧ་ཧ། ཞེས་བརྗོད་པའི་དོན་ནི།
ཐེག་པ་གཞན་གྱི་རྒྱུ་འབྲས་ལ་སྐུར་བ་བཏབ་པ་མིན་ཏེ། རྒྱུ་འབྲས་གཉིས་ཀ་སྣང་
གསུམ་ཚུན་ཆད་ཀྱི་སེམས་ཀྱི་སྟེང་ན་ཡོད་པས་སོ། །རྫོགས་པ་ཆེན་པོའི་གཤིས་དེར་
ཕེབས་པ་རྣམས་ལ་མཚམས་མེད་པ་ལྔ་བྱས་པ་དང་བསྐལ་པ་མང་པོར་ཚོགས་བསགས་
པ་གཉིས་སངས་རྒྱས་པར་ཁྱད་མེད་གསུངས་པ་ནི། ཡེ་གྲོལ་འདུས་མ་བྱས་ཀྱི་རིག་
པ་ལ་དགོངས་ནས་གསུངས་པ་ཡིན་ལ་མཚན་གཞི་གཤིས་དེར་ཕེབས་པའི་རྣལ་
འབྱོར་པ་ཏེ་ལོ་བ་དང་བི་མ་ལ་ལྟ་བུའོ། །ཀུན་ཏུ་བཟང་པོ་ཉིད་ཀྱིས་ཀྱང་དགེ་བ་
ཅུང་ཟད་མ་བྱས་སྡིག་པ་ཅུང་ཟད་ཙམ་ཡང་མ་སྤངས་ནས་སངས་རྒྱས་ འདི་ལྟ་བུ་
ལ་དགེ་སྡིག་གིས་མི་གོས་ལ་སྒྲ་དྲང་ཐད་རང་དུ་བསྟན་པ་ཡིན་ལ། གཤིས་དེར་མ་ཐེབ་པ་དག་
ལ་དེ་ལྟར་བསྟན་པའམ་བཤད་པ་མིན་ནོ། །མཆན། སོ་ཞེས། དགེ་སྡིག་
ལས་འདས་པར་གསུངས་པ་ཡང་། འོད་གསལ་ཉག་གཅིག་ལ་དགོངས་ཏེ་གསུངས་
102



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པ་ཡིན་ལ། དེའི་རྒྱུ་མཚན་ནི་འོད་གསལ་ཉིད་ནི་དམྱལ་བའི་མེ་དང་གྲང་བའི་ངད་
དང་ཡི་དགས་སུ་བཀྲེས་སྐོམ་གྱི་སྡུག་བསྔལ་སོགས་ཐམས་ཅད་ཀྱིས་གོས་མ་མྱོང་
ལ་འོད་གསལ་དེ་ཉིད་སྡུག་བསྔལ་གྱི་ངོ་བོར་སྐྱེ་མི་སྲིད་པས་དེ་ཉིད་སྒྲ་དྲང་ཐད་དུ་
གསུངས་པ་ཡིན། མདོར་ན་སྣང་མཆེད་ཐོབ་གསུམ་གྱི་སྔོན་གྱི་སྣང་སེམས་རགས་
པའི་སྟེང་ནས་རྒྱུ་བསགས་ནས་འབྲས་བུ་མྱོང་བ་སོགས་འཇོག་པ་ཡིན་པ་གལ་ཆེ།
ཀུན་བཟང་དགེ་བ་རྡུལ་ཙམ་མ་བྱས་པར། །ཟག་མེད་རང་ངོ་ཤེས་པའི་དགེ་ཚོགས་
ཀྱིས། །ཞེས་གསུངས་བ་ལྟར་རོ། །ཕྱི་འདུ་འཛི་ལས་ལོ་བརྒྱར་བསྒྲུབས་པ་ལས་རི་
ཁྲོད་དབེན་པར་གཅིག་པུར་གནས་ནས་ཉིན་གཅིག་དགེ་བ་བསྒྲུབ་པ་ཁེབས་ཆེ་བ་
དང༌། རང་གི་སེམས་གཙང་སིང་ངེ་བ་ཡིན་པས། དེ་ཕྱི་རི་ཁྲོད་ཀྱི་དབེན་པ་ཡིན་ནོ། །
ནང་རྣམ་རྟོག་ལས་དབེན་པ་ནི། སྤྱིར་ན་ཕར་ཕྱིན་ཐེག་པའི་ཞི་ལྷག་འགྲུབ་ནས་
སེམས་བཏང་འགྲོ་བཞག་སྡོད་ལ་རང་དབང་བའི་ལུས་སེམས་ལས་སུ་རུང་བས་
གང་ལ་དམིགས་ཀྱང་དགེ་བ་ལ་བཀོལ་དུ་རུང་བ་ཡིན་ནོ། །རྣམ་རྟོག་སྦྱིན་ཐག་ཆད་
པའི་ནམ་མཁའ་ལྟ་བུའི་འོད་གསལ་ནི་གསང་བའི་རི་ཁྲོད་དུ་འཇོག་སྟེ། འོད་གསལ་
དེ་ལ་ལྟོས་ནས་སེམས་བཏང་འགྲོ་བཞག་སྡོད་ལ་དབང་བའི་རྣམ་པ་དེ་ཡང་སྐེབ་
ཞད་ཅན་ཞིག་ཡིན་པར་གསུངས་ལ། དེ་གསང་བ་སེམས་ཀྱིས་དབེན་པའི་རི་ཁྲོད་
ཡིན། དེ་ལྟར་ལམ་གྱི་མྱུར་བུ་ལ་ཡང་ཕར་ཕྱིན་ཐེག་པའི་ཟབ་རྒྱས་གཉིས་ལྡན་གྱི་
ལམ་བསྐལ་བ་གྲངས་མེད་མང་པོར་བསྒྲུབས་ནས་མཐར་མངོན་པར་རྫོགས་པར་
སངས་རྒྱས་པ་ཡིན་ལ། སྔགས་ཀྱི་ལམ་ནི་དེ་ལས་ཤིན་ཏུ་མྱུར་ཏེ་ཕྱི་རྒྱུད་སྡེ་གསུམ་
གྱི་ལམ་གྱིས་ཐུན་མོང་གི་དངོས་གྲུབ་སོགས་བསྒྲུབས་ནས། དེ་ལས་ཚེ་བསྐལ་པ་
མང་པོར་བསྲིང་ནས་ད་གཟོད་མཆོག་གི་དངོས་གྲུབ་ཐོབ་པ་ཡིན་གསུངས། བླ་མེད་
ཀྱི་རྒྱུད་སྡེ་གཞན་གྱི་ལམ་ལ་ཚེ་བསྲིང་མི་དགོས་པར་མི་ལོ་བཅུ་གཉིས་ཀྱིས་མཆོག་



རྡོ་གྲུབ་བསྟན་པའི་ཉི་མས་མཛད་
གི་དངོས་གྲུབ་ཐོབ། ཐེག་དགུའི་ཡང་རྩེ་འདི་ཉིད་ཀྱི་ལམ་གྱིས་མི་ལོ་དྲུག་གིས་
མཆོག་གི་དངོས་གྲུབ་ཐོབ་སྟེ་མྱུར་བུལ་གྱི་ཁྱད་པར་ཡང་དེ་ལྟ་བུ་ཡིན་ནོ། །
མདོར་ན་ཀ་དག་ཁྲེགས་ཆོད་ཀྱི་རིག་པའི་བཞུགས་ཚུལ་དེ་ཉིད་འཆི་སྲིད་ཀྱི་འོད་གསལ་
ཇི་ལྟ་བ་བཞིན་དུ་ངོ་སྤྲད་ནས། དེའི་ཁྱད་ཆོས་ཀ་དག་ཟང་ཐལ་ལ་སོགས་པའི་བརྗོད་
ཚུལ་སྣ་ཚོགས་པའི་སྒོ་ནས་ཡོན་ཏན་གྱི་ཆ་མི་འདྲ་བ་རེ་རེ་བསྟན་ནས་རིག་པའི་
བཞུགས་ཚུལ་ཇི་ལྟ་བ་བཞིན་བླ་མའི་མན་ངག་གིས་ངོ་ལེགས་པར་སྤྲད་དེ་ད་ལྟ་རང་
གི་དྲན་པ་ལ་ལེགས་པར་འདྲིས་ངེས་སུ་བྱེད། དེ་འདྲ་བའི་རིག་པ་དེ་དོན་གཞན་དུ་
ཡོད་པ་མ་ཡིན་ཏེ། ད་ལྟའི་རང་གི་ཤེས་པ་འདི་ཉིད་ཀྱི་ཆ་བཤད་མ་ཐག་པ་དེ་ཉིད་
ཡིན་པར་ཐག་བཅད་ནས་བཅད་ཐོག་དེ་ནས་རིག་པའི་རྣམ་པ་དེ་ཉིད་དྲན་པས་སྐད་
ཅིག་ཀྱང་མི་བརྗེད་པར་བདག་གི་སེམས་འདི་ཉིད་རིག་པའི་ངོ་བོར་གྱུར་སོང་སྙམ་
པ་ལྟ་བུའི་མོས་བསྒོམ་ཡང་མ་ཡིན་པར་ད་ལྟའི་རང་གི་ཤེས་པའི་ཆ་འདི་དག་ཐམས་
ཅད་རིག་པའི་རང་བཞིན་དུ་བལྟས་ནས་སེམས་ཀྱི་ཕྱོགས་ལ་ཅུང་ཟད་ཙམ་ཡང་མི་
གཡེང་བར་རིག་པའི་ཕྱོགས་ལེགས་པར་བསྒོམ་པར་བྱ་བ་ནི་གནད་དོན་ཐུན་མོང་
མ་ཡིན་པ་ཡིན་ནོ། །དེས་ཐག་གཅིག་ཐོག་ཏུ་བཅད་པ་སོང་། །
གསུམ་པ་གདེངས་གྲོལ་ཐོག་ཏུ་བཅའ་བ་ནི། སྒོམ་པ་རབ་དང་། འབྲིང་དང་། ཐ་
མ་གསུམ་ལས། བསྒོམ་པ་རབ་སེང་གེ་ལ་རྡོ་འཕངས་བ་ལྟ་བུ་ཡིན་ཏེ། སེང་གེ་ལ་
རྡོ་འཕངས་ཀྱང་རྡོ་རྩར་མི་འདེད་པར་རྡོ་འཕང་མཁན་ཁོ་རང་དེད་ནས་ཉེས་ལེན་གྱི་
ཆད་པ་གཅོད་ནས་རྡོ་དེ་སླར་མི་ཕོག་པར་བྱེད་པ་ལྟར། སྒོམ་རབ་ཀྱིས་རྣམ་རྟོག་ཐོལ་
གྱིས་སྐྱེས་ཚེ་རྣམ་རྟོག་གི་རྗེས་སུ་མི་འབྲང་ཞིང་རྣམ་རྟོག་འཆར་མཁན་ཁོ་རང་དྲན་
པས་ཧད་ཀྱིས་བཟུང་ནས་རྣམ་རྟོག་གང་ཤར་རྣམས་རང་གྲོལ་དུ་གཏོང་བའོ། །
འགའ་ཞིག་གིས་དེའི་སྐབས་རྣམ་རྟོག་ལ་ཅེར་རེ་ལྟོས་ཞེས་པའི་དོན་དེ་རྣམ་རྟོག་ཁོ་
104



མན་ངག་རྫོགས་པ་ཆེན་པོའི་གནང་ཐོར་བུའི་སྐོར།
རང་ལ་བལྟ་བ་ཡང་ཡོད། འགའ་ཞིག་གིས་རྣམ་རྟོག་སྔ་ཕྱིའི་བར་སེམས་སལ་ལེ་
ཧྲིལ་གེ་བ་ལ་བལྟ་བ་ཡང་ཡོད། དེ་གཉིས་གང་ཡང་མ་ཡིན་པར་རང་ལུགས་ལ་རེ་རེ་
ལྟོས་ཞེས་པའི་དོན་ནི། རིག་པ་ཁོ་རང་ལ་བལྟ་བ་ཡིན་ལ། རིག་པ་ལ་བལྟ་བ་དེའི་
སྐབས་སེམས་ཀྱི་ཕྱོགས་ལ་དྲན་པས་བདག་ཅུང་ཟད་ཙམ་ཡང་མི་བྱེད་པ་ནི་སྐབས་
འདིའི་གནད་དོན་གཅིག་གོ །
སྒོམ་པ་ཐ་མ་ནི་ཁྱི་ལ་རྡོ་འཕངས་པ་ལྟར་རྡོ་འཕེན་པ་པོ་དེ་བསྐྱུར་ནས་རྡོ་རྩ་དེད་པ་
ལྟར། དེ་བཞིན་དུ་རྣམ་རྟོག་ཤར་མཁན་བསྐྱུར་ཏེ། སྒོམ་རྣམ་རྟོག་གི་རྩ་དེད་པ་དེ་
འདྲ་མིན་པར་ཤར་མཁན་ཁོ་རང་ལ་བལྟ་བ་དེ་ཡིན། གྲོལ་ལུགས་གསུམ་ནི། རྣམ་
རྟོག་ངོ་ཤེས་པ་སྔར་འདྲིས་ཀྱི་མི་དང་འཕྲད་པ་ལྟ་བུ། རིག་པའི་རྣམ་པ་བརྗེད་ན་ཇེ་
ཞིག་ན་རྣམ་རྟོག་ཤར་ཡོང་བ་དེ་ངོ་ཤེས་ནས་དེ་ལ་སྐྱོན་དུ་བལྟས་ནས་སྔར་གྱི་རིག་
པའི་བཞུགས་ཚུལ་གྱི་སྟེང་དུ་འཇོག་པ་དེའོ། །རྣམ་རྟོག་རང་གིས་རང་གྲོལ་བ་སྦྲུལ་
གྱི་མདུད་པ་ཞིག་པ་ལྟ་བུའི་གྲོལ་ཚུལ་ནི། འོད་གསལ་གྱི་རྣམ་པ་དེ་ཉིད་ཀྱི་བཞུགས་
ཚུལ་ལམ་དུ་བྱེད་དུས་རྣམ་རྟོག་གཞན་གྱིས་བར་གཅོད་མི་ནུས་ནའང༌། དྲན་པས་
རིག་པ་ཅུང་ཟད་བསྒྲིམས་ནས་མ་བསྐྱང་ན་ཡེང་ནས་འགྲོ་ཉེན་ཡོད་པས་ཅུང་ཟད་
བསྒྲིམས་པའི་སྟོབས་ཀྱིས་རྣམ་རྟོག་གི་ཚུགས་མི་ཐུབ་པར་རང་སར་གྲོལ་བ་དེའོ། །
གསུམ་པ་རྣམ་རྟོག་ཕན་མེད་གནོད་མེད་དུ་གྲོལ་ཚུལ་ཁང་སྟོང་ནང་དུ་རྐུན་མ་བྱུང་
ན་རྐུན་མ་ལ་ཐོབ་པ་དང་ཁང་པའི་ནང་གི་རྒྱུ་རྫས་ལ་ཤོར་བ་མེད་པ་ལྟར། དེའི་དུས་
སུ་དྲན་པས་རིག་པའི་མཁར་ཚུགས་ནས། ཐ་མལ་གྱི་རྣམ་རྟོག་ཐལ་ཐོལ་རེ་སྐྱེས་ན་
ཡང་། རྣམ་རྟོག་ལ་ཐོབ་རྒྱུ་དང་འོད་གསལ་ལ་འཆོར་རྒྱུ་མེད་པ་དེའོ། །མདོར་ན་དྲན་
པའི་མདུང་དེ་ཉིད་རིག་པའི་གཏིང་དུ་འཛུགས་ནས་གཞན་རྐྱེན་གྱིས་བརྫི་མི་ནུས་
པ་དགོས་ཏེ། ཆུའི་ཁར་རྩམ་སྐྱ་གཏོར་བ་ལྟ་བུར་ཡར་མར་དུ་ཡ་ལ་ལ་བྱེད་པ་ལྟ་བུ་
105



རྡོ་གྲུབ་བསྟན་པའི་ཉི་མས་མཛད།
ནི་མ་ཡིན་ནོ། །
དེ་ནས་རིམ་པ་བཞིན་འཇུར་དྲན་གྱི་དྲན་པའམ་འདུ་བྱེད་ཀྱི་དྲན་པ་ཇེ་ཟད་དུ་སོང་
ནས། འོད་གསལ་རང་གི་ངོས་ནས་དྲན་པ་ཞིག་སད་ཆས་སད་ཆེས་བྱེད་པ་ཡིན་ཏེ།
དེ་སད་ནས་རིག་པ་རང་ལ་ཡོད་པའི་དྲན་པ་ཁྱད་པར་བ་ཞིག་འབྱུང་ལ། དེ་ལ་རྩོལ་
མེད་རང་བཞག་གི་དྲན་པ་ཞེས་བརྗོད་དོ། །
རིག་པའི་རྩལ་སྦྱང་བ་ནི་མཉམ་བཞག་གི་སྐབས་རིག་པ་ལ་མཉམ་པར་བཞག་པའི་
སྟོབས་ཀྱིས་རྗེས་ཐོབ་ཀྱི་སྐབས་ཐམས་ཅད་དངས་གསལ་བདེ་བའི་རྣམ་པར་འཆར་
ཏེ༑ དཔེར་ན་མི་ཞིག་གིས་ཡིད་འོང་གི་བུམ་པ་མཐོང་བའི་དཔེ་དེ་བཞིན་དུ་མཉམ་
བཞག་གི་གནས་སྐབས་སུ་རིག་པའི་བཞུགས་ཚུལ་གྱི་རྣམ་པ་ལས་སེམས་གཞན་དུ་
མ་ཡེངས་པའི་སྟོབས་ཀྱིས་རྗེས་ཐོབ་ཏུ་ཡུལ་སྣང་ཐམས་ཅད་དང་དངས་གསལ་བདེ་
བའི་རྣམ་པ་ཅན་དུ་འཆར་ཏེ། དེ་ལྟར་འཆར་བའི་གང་ཟག་དེས་གང་སྣང་ཐམས་
ཅད་རིག་པའི་རྣམ་འཕྲུལ་དུ་འཆར་ཐུབ་ལ། དེ་ཐུབ་ན་དེ་འདྲའི་སྔགས་པ་དེས་ཕྱི་
ནང་གི་སྣོད་བཅུད་ཐམས་ཅད་ཀྱང་རིག་པའི་རྣམ་འཕྲུལ་དུ་འཇོག་ཐུབ་པ་ཡིན་ནོ། །
རྒྱུ་མཚན་དེས་ན་སྣོད་བཅུད་ཐམས་ཅད་རང་ངོས་ནས་མ་གྲུབ་པའི་གནད་ཀྱིས་རྣལ་
འབྱོར་པས་ལམ་བསྒོམས་སྟོབས་ཀྱིས་རིག་པའི་རྣམ་འཕྲུལ་དུ་འཇོག་ཐུབ་པས་སྣོད་
བཅུད་གཉིས་བདེན་མེད་དུ་གཏན་ལ་ཕབ་ནུས་པ་ཡིན་ནོ། །དེ་ཡང་དང་པོ་ནས་བྱུང་
གནས་འགྲོ་གསུམ་གྱི་སྐབས་སུ་སེམས་གཞི་མེད་རྩ་བྲལ་དུ་གཏན་ལ་ཕབ་དགོས་
ཏེ༑ རིག་པའི་་རྣམ་པ་ལམ་བྱེད་བསྒོམ་པའི་མཉམ་བཞག་དེ་ལས་ལྡང་བའི་རྗེས་
ཐོབ་ཏུ་རིག་པའི་རྩལ་སྦྱངས་པའི་སྒོ་ནས་ཡུལ་སྣང་བདེན་མེད་དུ་གཏན་ལ་ཕབ་
པའི་སྐབས་ཡིན་པས་སོ། །དེ་ལྟར་དང་པོ་སྟོང་པ་ཉིད་ལ་བློ་སྦྱང་བར་བྱས་ནས་
གཞི་གྲོལ་ཀ་དག་གི་རིག་པ་ལ་མཉམ་པར་བཞག་པའི་སྐབས་སུ་རིག་པའི་བཞུགས་
106



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཚུལ་ཁོ་ན་མ་གཏོགས་སྟོང་ཉིད་སོགས་ལ་དཔྱད་པ་བྱས་ནས་རིག་པའི་མལ་ས་འཕྲོག་
པར་མི་བྱེད་པ་ཡང་གནད་དོ། །རིག་པ་མངོན་དུ་གྱུར་ཚེ་ཁྲེགས་ཆོད་ཀྱི་སྐབས་སུ་
དབྱིངས་རིག་སྲེ་དགོས་ཏེ། དེ་ནི་རིག་པའི་ངོ་བོ་རང་བཞིན་གྱིས་མ་གྲུབ་པའི་སྟོང་
ཉིད་དམ་དབྱིངས་གཉིས་དོན་གཅིག་སྟེ། སྟོང་པའི་རང་མདངས་གསལ་ལ་འགགས་
པ་མེད་པའི་རང་བཞིན་ཅན་དེ་ཉིད་རིག་པ་ཡིན་ལ། དེ་དང་དེའི་དབྱིངས་སྟོང་ཉིད་
གཉིས་བསྲེས་ནས་བསྒོམ་ན་ནི་དབྱིངས་རིག་བསྲེས་པ་ཡིན་ཏེ། དེ་ནི་ཕར་ཕྱིན་ཐེག་
པའི་ལམ་གྱིས་སྟོང་ཉིད་ལ་ཅི་ཙམ་གོམས་པར་བྱས་ཀྱང་ཟབ་ལམ་འདི་ཉིད་ཀྱིས་
དབྱིངས་རིག་བསྲེས་ནས་བསྒོམ་པ་ནི་སྔ་མ་ལ་ལྟོས་ནས་འགྲན་ཟླ་དང་བྲལ་བ་ཡིན་
ལ༑ དེ་ནི་ཡུལ་སྣང་སྟོང་ཉིད་ལ་བཟང་ངན་མེད་ཀྱང་ཡུལ་ཅན་གྱི་རིག་པའམ་བསྒྲུབ་
གཞིའི་ཁྱད་པར་ལས་ཡིན་པ་ཤེས་དགོས། དེ་འདྲའི་ལམ་ཟབ་མོ་འདི་ཉིད་རང་ཁོ་
ན་ཞི་བདེ་དོན་དུ་གཉེར་ནས་ཉམས་སུ་ལེན་པར་འདོད་པ་ནི། ཙནྡན་ས་མཆོག་སོལ་
བ་བྱེད་པ་དང་འདྲ་གསུངས་ཏེ། རང་ཁོ་ནའི་དོན་དུ་གཉེར་བ་ཙམ་ཞིག་ནི་ཐེག་
མཆོག་རྫོགས་པ་ཆེན་པོའི་ལམ་མིན་ཏེ། ངེས་འབྱུང་གི་བསམ་པ་དང་ལྡན་པས་སྟོང་
བཉིད་ཁོ་ན་བསྒོམ་པར་བྱེད་ན་ཐར་བ་ཙམ་ཞིག་ནི་ཐོབ་ནུས་ལ། དེ་ཙམ་ཞིག་གིས་
ནི་ཆོག་པ་མིན་ཏེ། སེམས་ཅན་ཐམས་ཅད་ཀྱི་སྡུག་བསྔལ་ཆུ་ཚོད་གཅིག་གི་ཡུན་
ལའང་མི་བཟོད་པའི་སེམས་ཀྱིས་ཀུན་ནས་བསླངས་ཏེ། སྙིགས་དུས་ཀྱི་ཚེ་ཐུང་ངུ་
གཅིག་ལ་སངས་རྒྱས་ཀྱི་གོ་འཕང་དུས་མྱུར་བ་ཉིད་དུ་ཐོབ་པའི་ཆེད་དུ་རྫོགས་པ་ཆེན་
པོའི་གདམས་ངག་ཉན་ནས་ཉམས་སུ་ལེན་པ་ཞིག་དགོས་སོ། །
མདོ་སྔགས་གང་ཡིན་ཀྱང་བསྒྲུབ་བྱ་ཆོས་གཟུགས་ཀྱི་སྐུ་གཉིས་ལ་ཁྱད་པར་མེད་
ཀྱང་། སྒྲུབ་བྱེད་ཀྱི་ལམ་ལ་ཁྱད་པར་ཡོད་པ་ཡིན་ཏེ། དེ་རྣམས་མདོར་བསྡུས་ནས་
འདིར་སྐབས་སུ་བབས་པའི་རྣམ་བཞག་ཅུང་ཟད་བརྗོད་ན། བླ་མེད་ཀྱི་རྒྱུད་སྡེ་གཞན་
107



རྡོ་གྲུབ་བསྟན་པའི་ཉི་མས་མཛད།
གྱི་ལམ་རྩ་ཐིག་རླུང་སོགས་ལ་བསྟེན་ནས་གནད་དུ་བསྣུན་སྟོབས་ཀྱིས་སློང་བྱེད་ཀྱི་
རྐྱེན་གསུམ་དང་བྲལ་བའི་ནམ་མཁའ་ལྟ་བུའི་བདེ་བ་ཆེན་པོའི་ཡེ་ཤེས་མངོན་དུ་བྱས་
ནས་ཡེ་ཤེས་ཆོས་སྐུ་ཉིད་སྒྲུབ་པ་དང༌། རིག་པ་དེ་ལས་ཅུང་ཟད་གཡོ་བར་རྩོམ་པ་
དང་འོད་གསལ་གྱི་ལྷན་ཅིག་བྱེད་རྐྱེན་དང་རླུང་འོད་ཟེར་ལྔ་བའི་ཉེར་ལེན་གྱི་རྒྱུ་བྱས་
ནས་རྟེན་དང་བརྟེན་པ་ལྷའི་དཀྱིལ་འཁོར་གྱི་རྣམ་པར་ལྡང་ནས་སངས་རྒྱས་ཀྱི་གཟུགས་
སྐུ་སྒྲུབ་པ་དང་། འོད་གསལ་རྫོགས་པ་ཆེན་པོའི་ལམ་གྱིས་ཆོས་གཟུགས་ཀྱི་སྐུ་
གཉིས་མངོན་དུ་བྱེད་ཚུལ་ནི། སྔར་ངོ་སྤྲད་པའི་གཞི་དུས་ཀྱི་རིག་པ་དེ་ཉིད་ངོ་མཚར་
བའི་ཆོས་དུ་མ་དང་བཅས་པའི་སྒོ་ནས་གཏན་ལ་ཕབ་ནས་རིག་པའི་བཞུགས་ཚུལ་
ཇི་ལྟ་བ་བཞིན་དུ་བསྒོམས་ནས་ཡེ་ཤེས་ཆོས་ཀྱི་སྐུ་སྒྲུབ་པ་དང་། དེ་ལྟ་བུའི་གཞི་
དུས་ཀྱི་འོད་གསལ་དེར་སྣང་བ་སྣ་ཚོགས་དང༌། དྲན་རིག་སྣ་ཚོགས་བསྐྱེད་པའི་
ནུས་པ་ཡོད་ཀྱང་མ་སད་པའི་གནས་སྐབས་ཡིན་ལ་གཞི་སྣང་གི་དུས་སུ་བསྐྱེད་བྱེད་
ཀྱི་ནུས་པ་མཐའ་དག་རྫོགས་ནས། སྐུ་དང་ཐིག་ལེ་ཞིང་ཁམས་ཀྱི་བཀོད་པ་སོགས་
བསམ་གྱིས་མི་ཁྱབ་པ་འཆར་བས་གཞི་དུས་ཀྱི་འོད་གསལ་དེ་ཉིད་འཆར་གཞིའི་
ཚུལ་དུ་ཡོད་པ་དེ་གཞི་སྣང་གི་དུས་སུ་ཡོངས་སུ་རྫོགས་ལ། དེ་ལྟར་ཐོད་རྒལ་གྱི་
ལམ་གྱིས་གཏན་ལ་ཕབ་ནས་གོམས་པའི་མཐུས། གཟུགས་སྐུའི་རྣམ་པ་སྒྲུབ་པ་ནི་
ལམ་འདིའི་ཁྱད་ཆོས་ཡིན་ནོ། །
སྔགས་བླ་མེད་ཀྱི་ལུགས་ཀྱིས་གཞི་ན་ཡོད་པ་ལྟར་ལམ་དུ་བྱེད་པས་ན་དེ་ཉིད་མྱུར་
བའང་གནད་དེས་ཡིན་ནོ། །ཕར་ཕྱིན་ཐེག་པ་ལྟར་ན་ལམ་དེ་ལྟར་དུ་བསྒོམ་པའམ།
དེ་ལྟར་ལམ་དུ་བྱེད་པའི་ཐབས་མ་བཤད་པའི་རྒྱུ་མཚན་ཤེས་པའང་གལ་ཆེ་གསུངས།
རྫོགས་པ་ཆེན་པོ་དང་དུས་འཁོར་གཉིས་ཀྱི་གཟུགས་སྐུ་གཉིས་སྟོང་གཟུགས་ལ་བརྟེན་
ནས་བསྒྲུབ་པ་ཙམ་ལ་ཞིག་འདྲ་ན་ཡང་ལམ་གྱི་ཆ་ཐམས་ཅད་ནས་ཐམས་ཅད་དུ་
108



ར་ན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འདྲ་བ་གཏན་མིན་ཏེ། རྫོགས་པ་ཆེན་པོའི་རང་ལམ་ལ་འཆར་གཞི་དང་ལམ་དང་
རྩའི་བྱེ་བྲག་སོགས་དང་། ལམ་གྱི་བྱེད་བཅིང་ཐུན་མོང་མ་ཡིན་པ་གཞན་ལས་ལྷག་
པའི་ཁྱད་པར་དུ་མ་ཡོད་གསུངས། དུས་འཁོར་དུ་རྟགས་བཅུ་གསུངས་ཀྱང་སྒྲོན་
བཞི་དང་སྣང་བཞི་སོགས་མ་གསུངས། རྫོགས་ཆེན་དུ་སྒྲོན་བཞི་སོགས་ཁྱད་པར་
དུ་མ་ཞིག་གསུངས་ཀྱང་དུ་བ་ལ་སོགས་པའི་རྟགས་བཅུ་དང་ལམ་གྱི་བྱེད་བཅིང་
མང་པོ་མ་གསུངས་པས་སྟོང་གཟུགས་འཆར་ཚུལ་ཙམ་ཞིག་འདྲ་ནའང་ནང་གསེས་
ཀྱི་མི་འདྲ་བ་དུ་མ་ཡོད་པ་ནི་ཤེས་སླ་བ་ཡིན་གསུངས། །
དྲན་རིག་སྣ་ཚོགས་དང་སྣང་བ་སྣ་ཚོགས་བསྐྱེད་པའི་ནུས་པ་རིག་པ་རང་གི་སྟེང་
ནས་མ་སད་པའི་གཞི་དུས་ཀྱི་ཆ་དེ་ཉིད་ལམ་ཁྲེགས་ཆོད་ཀྱིས་ཉམས་སུ་ལེན་པ་ནི་
གཞི་སྣང་ལམ་དུ་བྱེད་པ་ལ་ལྟོས་ནས་ཅུང་ཟད་བུལ་བ་ཡིན་ལ། རིག་པ་རང་གི་དྲན་
རིག་དང་སྣང་བ་སྣ་ཚོགས་བསྐྱེད་པའི་ནུས་པ་སད་པའི་གཞི་སྣང་གི་ཆ་དེ་ཉིད་ལམ་
ཐོད་རྒལ་གྱིས་ཉམས་སུ་ལེན་པ་ནི་གཞི་ལམ་དུ་བྱེད་པ་ལ་ལྟོས་ནས་ཤིན་ཏུ་མྱུར་བ་
ཡིན་པས་དེ་གཉིས་ཀྱི་ཟབ་ཁྱད་ཤེས་པ་འདི་ཉིད་ཀྱང་ལམ་གནད་གལ་ཆེན་ཡིན་ནོ། །
ལར་རྫོགས་པ་ཆེན་པོའི་ལམ་ལ་ལྟོས་ན་སྔགས་བླ་མེད་གཞན་གྱི་ལམ་རྩ་ཐིག་རླུང་
གསུམ་ལ་གནད་དུ་བསྣུན་པས་བདེ་ཆེན་གྱི་ཡེ་ཤེས་འཇལ་བར་བྱེད་པའང་རྩུབ་མོའི་
སྦྱོར་བ་ཡིན་ཏེ། ཐོག་མར་འོད་གསལ་བདེ་བ་ཆེན་པོའི་ཡེ་ཤེས་མངོན་དུ་གྱུར་བར་
བྱེད་པ་ཙམ་ལ་རྩ་རླུང་སོགས་ལ་གནད་དུ་བསྣུན་པའི་ལམ་འདི་ཉིད་ཤིན་ཏུ་མྱུར་
ཀྱང་། དེ་ཡང་ཡུན་རིང་མི་བརྟན་པ་སོགས་ཀྱི་སྐྱོན་མང་དུ་ཡོད་དེ། ལམ་འདི་ཉིད་
ཡུན་རིང་མོ་ཞིག་གོམས་པར་བྱས་ཏེ་ཐོག་མར་ལམ་རྟགས་ཀྱི་ཡོན་ཏན་རྒྱུད་ལ་སྐྱེ་
དགོས་པས་ཀྱང་ཅུང་རིང་ན་ཡང་། གོམས་པའི་ཡེ་ཤེས་རྒྱུད་ལ་སྐྱེས་ཚེ་རྒྱ་ཆེ་ལ་ཡུན་
རིང་བ་སོགས་ཀྱི་ཡོན་ཏན་གྱི་ཆ་དུ་མའི་སྒོ་ནས་ལམ་འདི་མྱུར་བ་དང་ཟབ་པས་ཐེག་
109



རྡོ་གྲུབ་བསྟན་པའི་ཉི་མས་མཛད།
པའི་ རྒྱལ་ཡིན་པ་སོགས་ཀྱི་ཁྱད་ཆོས་མང་པོ་ཞིག་གསུངས་སོ།
ད་ནི་ཐོད་རྒལ་སྤྱི་ལ་གཅེས་པའི་ཆིང་སྒྲོན་མ་བཞིའི་རྣམ་བཞག་ཅུང་ཟད་བཤད་ན།
རྩ་དབུ་མའི་ནང་དུ་རྒྱུད་སྡེ་གཞན་ལ་མ་གྲགས་པའི་རྩ་ཀ་ཏི་ཤེལ་སྦུག་ཅན་ཞེས་པ་
ཁྲག་དང་ཆུ་སེར་གང་གིས་ཀྱང་མ་བསྐྱེད་པའི་མིང་གཞན་རྒྱ་མཚོ་གསེར་གྱི་ཉི་མ་ཡང་
ཟེར་ལ་དོན་དུ་དེ་གཉིས་གཅིག་ཡིན་ཏེ། དེ་འདྲའི་རྩ་ཀ་ཏི་ཤེལ་སྦུག་དེ་ཉིད་ཀྱིས་དབུ་
མའི་ནང་བརྒྱུད་ནས་སྙིང་ག་ནས་ལྔར་གྱེས་ནས་གཅིག་དབུ་མའི་ནང་བརྒྱུད་དེ་སྤྱི་
གཙུག་ཏུ་ཟུག་ལ། གཉིས་མིག་དང་། གཉིས་རྣ་བ་གཉིས་ལ་ཟུག་ནས་ཡོད་པའི་རྩ་
དེ་རྣམས་གཅིག་གི་སྒོ་ཕྱེད་ཐུབ་ན་ལྔ་ཀའི་ཁ་ཕྱེད་ལ། གཅིག་ཁ་ཟུམ་ན་ཀུན་གྱི་ཁ་
ཟུམ་ནས་འགྲོ་བ་ཡིན་པས་ཐོག་མར་རྒྱང་ཞགས་ཀྱི་ལམ་གྱི་རྩའི་ཁ་ཕྱེ་བའི་ཐབས་
བསྟན་པ་ཡིན་ནོ། །
དེ་ནས་སྒྲོན་མ་བཞི་ནི། རྒྱང་ཞགས་ཆུའི་སྒྲོན་མ། དབྱིངས་རྣམ་དག་གི་སྒྲོན་མ།
ཐིག་ལེ་སྟོང་པའི་སྒྲོན་མ། རིག་པ་ལུ་གུ་རྒྱུད་ཀྱི་སྒྲོན་མ་དང་བཞིའོ། །དང་པོ་ནི་མིག་
གི་ཨ་འབྲས་ལ་ཟུག་པའི་འོད་རྩ་ཤེལ་སྦུག་ཅན་ཞེས་པ་དེ་ལ་བརྗོད། དེ་ནི་ཁ་ཕྱིར་
ཕྱོགས་ནས་ཐ་མལ་གྱི་ས་རྡོ་སོགས་མ་དག་པའི་ཆ་རྣམས་མི་འཛིན་ལ་ཞལ་ནང་དུ་
ཕྱོགས་ནས་རིག་པའི་བཞུགས་ཚུལ་གཏིང་གསལ་གཞོན་ནུ་བུམ་སྐུ་ཁོ་ན་ལ་ཞལ་
ཕྱོགས་པ་ཡིན།
གཉིས་པ་ནི། དབྱིངས་རྣམ་དག་གི་སྒྲོན་མ་སྟེ་ནམ་མཁའ་གོ་འབྱེད་པའི་ཆ་ནས་ནམ་
མཁའི་རང་མདོག་གི་གདངས་སྔོ་རིབ་པའི་རྣམ་པ་དེ་ཡིན། གསུམ་པ་ནི། ཐིག་ལེ་
སྟོང་པའི་སྒྲོན་མ་ཉའི་མིག་ལྟ་བུ་འོད་ལྔའི་ཐིག་ལེ་དབུས་མཐིང་ག་ཅན་དེ་ཉིད་ཡིན།
བཞི་པ་ནི། རིག་པ་ལུ་གུ་རྒྱུད་ཀྱི་སྒྲོན་མ་ལྕགས་ཀྱུ་ལྟ་བུའམ། གསེར་གྱི་སྐུད་པ་བཅུ་
ཐིག་གི་མདུད་པ་འདྲ་བ་ཐིག་ལེ་དང་ཐིག་ཕྲན་གྱིས་སྦྲེལ་བ་དེ་ཉིད་ཡིན་ལ། དེ་ལ་
110



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དབྱེ་ན། ངོ་བོ། རྩལ། གདངས་གསུམ་ལས། དང་པོ་ནི། ཁྲེགས་ཆོད་ཀྱི་རིག་པའམ་
རིག་པ་རང་བྱུང་གི་ཡེ་ཤེས་དེ་ཉིད་ཡིན། གཉིས་པ་ནི། ཤེས་རབ་དང་ཏིང་ངེ་འཛིན་
དང་གཟུངས་དང་སྤོབས་པ་དང་ཚིག་དོན་ཀློང་རྡོལ་བ་སོགས་དེ་ཉིད་ཡིན། །
གསུམ་པ་ནི། གདངས་རིག་པ་རྡོ་རྗེ་ལུ་གུ་རྒྱུད་ལྕགས་ཐག་བསྒྲིལ་བ་ལྟ་བུའམ།
བཅུ་ཐིག་གི་མདུད་པ་ལྟ་བུ་དེ་ཉིད་ཡིན། དེ་ལ་ཤེས་རབ་རང་བྱུང་གི་སྒྲོམ་ཡང་ཟེར་
བ་ཡིན་ནོ། །མཐར་དབྱིངས་རྣམ་དག་གི་སྒྲོན་མ་ཡར་ལྡན་དུ་སོང་བ་ནི་སྔར་རིག་
པའི་རྩལ་དབང་གི་སྐབས་སུ་འོག་མིན་སྟུག་པོ་བཀོད་པའི་ཞིང་ཁམས་བཤད་པ་དེ་
ཉིད་ཡིན། ཐིག་ལེ་སྟོང་པའི་སྒྲོན་མ་ཡར་ལྡན་དུ་སོང་བ་ནི་ལོངས་སྤྱོད་རྫོགས་སྐུའི་
གཞལ་ཡས་ཁང་དུ་གྱུར་བ་དང་། ཤེས་རབ་རང་བྱུང་གི་སྒྲོན་མ་ཡར་ལྡན་དུ་སོང་བ་
ནི༑ སངས་རྒྱས་ལོངས་སྤྱོད་རྫོགས་སྐུར་འགྱུར་བ་དང་། ངོ་བོའམ་རྩལ་ཡར་ལྡན་
དུ་སོང་བ་ནི་སངས་རྒྱས་ལོངས་སྤྱོད་རྫོགས་སྐུའི་ཐུགས་རྣམ་པ་ཐམས་ཅད་མཁྱེན་
པའི་ཡེ་ཤེས་སུ་འགྱུར་བ་དང༌། ཆོས་ཉིད་ཀྱི་རང་སྒྲ་དེ་ཉིད་ཡར་ལྡན་དུ་སོང་བ་ནི་
སངས་རྒྱས་ལོངས་སྤྱོད་རྫོགས་སྐུའི་གསུང་ཚངས་དབྱངས་ཡན་ལག་དྲུག་ཅུ་གྲུབ་པ་
ཡིན་ནོ། །མདོར་ན་ཁྲེགས་ཆོད་དང་ཐོད་རྒལ་གཉིས་ཀྱི་ལམ་ཉམས་སུ་ལེན་ཚུལ་
ཉིད་ཧྲིལ་གྱིས་དྲིལ་ན། གཞི་ཀ་དག་དང་ཁྲེགས་ཆོད་ཀྱི་རིག་པའི་བཞུགས་ཚུལ་དེ་
ཉིད་འཆི་སྲིད་ཀྱི་འོད་གསལ་ཁྱད་གཞིར་བྱས་ནས། དེའི་ཁྱད་ཆོས་ཀ་དག་ཟང་ཐལ་
རྒྱ་ཡན་ཡེ་གྲོལ་མ་བཅོས་ཁྱབ་བདལ་གཞོན་ནུ་བུམ་སྐུ་ལ་སོགས་པའི་རེག་པའི་ཁྱད་
ཆོས་དུ་མའི་སྒོ་ནས་དེའི་ཡོན་ཏན་གྱི་ཆ་མི་འདྲ་བ་རེ་རེ་བསྟན་ནས་དེ་ལྟར་བླ་མའི་
མན་ངག་གིས་ངོ་སྤྲད་པའི་དོན་རང་གི་དྲན་པ་ལ་ལེགས་པར་འདྲིས་ངེས་སུ་བྱ། དེ་
ལྟ་བུའི་རིག་པ་དེ་ཉིད་གཞན་ན་ཡོད་པ་མ་ཡིན་ཏེ། ད་ལྟའི་ཤེས་པ་འདི་ཉིད་ཀྱི་ཆ་
གཅིག་བཤད་མ་ཐག་པའི་ཁྱད་ཆོས་དུ་མ་དང་ལྡན་པའི་རིག་པ་ཉིད་ཡིན་པར་ཐག་
111



རྡོ་གྲུབ་བསྟན་པའི་ཉི་མས་མཛད
གཅིག་ཐོག་ཏུ་བཅད། བཅད་ཐོག་དེ་ནས་རིག་པའི་བཞུགས་ཚུལ་དེ་ཉིད་དྲན་པའི་
དྲན་པ་ཐུ་རེ་བ་དེའི་རང་བཞིན་སྐད་ཅིག་ཀྱང་མ་བརྗེད་པར་ད་ལྟའི་སེམས་འདི་ཉིད་
དེའི་ངོ་བོར་གྱུར་སོང་སྙམ་པ་ལྟ་བུའི་མོས་སྒོམ་མ་ཡིན་པར། ད་ལྟའི་ཤེས་པའི་ཆ་
འདི་དག་ཐམས་ཅད་རིག་པ་འདུས་མ་བྱས་ཀྱི་རང་བཞིན་ཁོ་ན་ཡིན་པར་ཐག་ཆོད་
བཞིན་པའི་ངང་ནས་རིག་པའི་བཞུགས་ཚུལ་གྱི་རང་བཞིན་བསྒོམ་པར་བྱ་བ་ནི་སྐབས་
འདིའི་གནད་དོན་ཐུན་མོང་མ་ཡིན་པ་ཡིན་ནོ། །དེ་ལྟར་མིན་པ་ལ་ཡིན་པར་སྒྲོ་བཏགས་
ནས་བསྒོམ་པ་ནི་མ་ཡིན་ཏེ། དེ་ལྟར་ཡེ་ནས་ཡིན་པ་ལ་ཡིན་པ་ལྟར་བླ་མའི་མན་ངག་
གིས་ངོ་སྤྲད་ནས་ལམ་འདིས་བསྒོམ་པར་བྱེད་པ་ཡིན་པར་གོ་བ་འདི་ཡང་གནད་ཀྱི་
ཆ་གཅིག་གོ །
ཐོད་རྒལ་གྱི་སྐབས་སུ། རིག་པ་མིག་ལ་གཏད་ཅེས་པའི་དོན་བླ་མེད་ཀྱི་རྒྱུད་སྡེ་གཞན་
ལ་མ་གྲགས་པའི་འོད་རྩ་ཀ་ཏི་ཤེལ་སྦུག་ཅན། རྒྱ་མཚོ་གསེར་གྱི་ཉི་མ་ཞེས་པ་དེ་
ཉིད་རྩ་དབུ་མའི་ནང་དུ་ཡོད་པའི་སྣེ་མིག་གི་ཨ་འབྲས་ཀྱི་དཀྱིལ་དུ་ཟུག་ཚུལ་གྱི་རྡོ་
རྗེའི་ལུས་ཀྱི་རྩའི་ཆགས་ཚུལ་དེ་ཐོག་མར་བླ་མའི་མན་ངག་གིས་ངོ་ལེགས་པར་སྤྱད་
པར་བྱས་ནས་ཕྱིས་སུ་རྩ་དེ་ངོ་སྤྲད་པ་དེ་ལྟར་རང་གི་བློ་ལ་ལེགས་པར་ངེས་པར་
བྱས་ནས་དབྱིངས་ཐིག་རིག་གསུམ་གྱི་སྣང་བ་ཐམས་ཅད་རྩ་དེའི་ནང་དུ་ཤར་བ་ཡིན་
པ་ལེགས་པར་ཤེས་པར་བྱས་ཏེ། གཞི་ཀ་དག་གི་རིག་པ་མིག་ལ་གཏད། མིག་བར་
སྣང་གི་དབྱིངས་རྣམ་དག་གི་སྒྲོན་མ་དང་རིག་པ་ལུ་གུ་རྒྱུད་ལ་གཏད་ནས། དབྱིངས་
རིག་ཐིག་གསུམ་གྱི་རྣམ་པ་དེ་ཉིད་རིག་པས་སྐད་ཅིག་ཀྱང་མ་བོར་བར་བསྐྱངས་པ་
ནི་ཐོད་རྒལ་གྱི་ལམ་ཐུན་མོང་མ་ཡིན་པ་ཡིན་ཏེ། དེ་ལྟར་འཆར་བར་བྱེད་པ་ལ་ཐོག་
མར་ཉི་ཟླ་མར་མེ་གང་རུང་གི་ཡུལ་རྐྱེན་ལ་ལྟོས་ནས་དབྱིངས་ཐིག་གི་སྣང་བ་ལ་
ལེགས་པར་གོམས་ནས། ཕྱིས་སུ་འོད་རྩ་དེ་ཉིད་སད་ན་ཕྱིས་ཡུལ་རྐྱེན་ལ་མི་ལྟོས་
112



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པར་འོད་རྩ་རང་ཉིད་ཀྱི་དབྱིངས་སུ་སྟོང་གཟུགས་ཀྱི་སྣང་བ་བསམ་གྱིས་མི་ཁྱབ་པ་
འཆར་བར་བྱེད་པ་ཡིན་ལ། དང་པོར་དེ་ཉིད་ཕྱི་ཡུལ་རྐྱེན་ལ་ལྟོས་དགོས་པ་དང༌།
དེ་ཉིད་ཡུན་རིང་གོམས་པར་བྱས་ན་ཕྱིའི་ཡུལ་རྐྱེན་ལ་ལྟོས་མི་དགོས་པ་ནི་རྫ་བུམ་
མེས་ཚོས་པ་ལྟ་བུའོ། །ཐོད་རྒལ་གྱི་སྐབས་རིག་པ་ཞེས་པ་ནི། རིག་པ་ལུ་གུ་རྒྱུད་
ཀྱི་སྒྲོན་མ་དེ་ལ་ངོ་བོ་དང་རྩལ་དང་གདངས་གསུམ་ཡོད་པ་ལ་སྐབས་འདིར་རིག་
པ་བརྗོད་པ་ཡིན་ཏེ། ངོ་བོ་སྟོང་ཕྱོགས་ཀྱི་རིག་པ་ཀ་དག་ཁྲེགས་ཆོད་ཀྱི་རིག་པ་ལ་
ཟེར། གདངས་སྣང་ཕྱོགས་ཀྱི་རིག་པ་ལྷུན་གྲུབ་ཐོད་རྒལ་གྱི་རིག་པ་རྡོ་རྗེ་ལུ་གུ་རྒྱུད་
ལ་ཟེར། རྩལ་རིག་པ་རང་བྱུང་གི་སྒྲོན་མའམ། ཚིག་དོན་ཀློང་ནས་རྡོལ་བའི་ཆ་ནས་
ཤེས་རབ་རང་བྱུང་གི་སྒྲོན་མ་ཟེར་བ་སོགས་གསུམ་ཀ་ལ་སྐབས་འདིར་རིག་པའི་
སྒྲ་འཇུག་པ་ཡིན་གསུངས། །
སྣང་ཉམས་ཐོད་རྒལ་གྱི་སྣང་ཆ་དང༌། ཤེས་ཉམས་ཁྲེགས་ཆོད་ཀྱི་རིག་པ་སྟེ། དེ་
གཉིས་ངོ་བོ་གཅིག་ལ་ལྡོག་པ་ཐ་དད་དུ་ཕྱེ་བ་ཙམ་མ་གཏོགས་ཉི་མ་དང་ཟེར་བཞིན་
དུ་ཕན་ཚུན་གཅིག་གྲོགས་སུ་གཅིག་སོང་ནས་སྣང་ཉམས་མཐར་ཐུག་སངས་རྒྱས་
ཀྱི་གཟུགས་སྐུ་དང་། ཤེས་ཉམས་མཐར་ཐུག་སངས་རྒྱས་ཀྱི་ཡེ་ཤེས་ཆོས་སྐུ་སྟེ་དེ་
གཉིས་ངོ་བོ་གཅིག་ལ་ལྡོག་ཆའི་བྱེ་བྲག་ཅན་ཡིན་པ་དཔེར་ན་མེ་དང་ཚ་བ་དང་ཆུ་
དང་རླན་བཞིན་ནོ། །
ཆོས་ཟད་ཀྱི་སྐབས་སུ་ཕྱིའི་ས་རྡོ་རི་བྲག་ཟད་པ་དང་། ནང་ཕུང་ཁམས་ཟད་པ་དང་།
གསང་བ་སེམས་ཀྱི་རྟོག་ཚོགས་ཟད་པ་དང་། ཡང་གསང་ཐོད་རྒལ་གྱི་སྣང་ཆ་སོགས་
ཟད་པའི་ཆོས་ཉིད་ཟད་པ་ཞེས་བརྗོད་དེ། དང་པོ་ནི་ཆོས་ཉིད་ཟད་པར་འཁྱོལ་བའི་
རྣལ་འབྱོར་བ་དེས་ལམ་གྱིས་བགྲོད་པ་མཐར་སོན་ནས་མ་དག་པའི་ས་རྡོ་རི་བྲག་
སོགས་སྣང་བྱེད་ཀྱི་བག་ཆགས་གཏན་ནས་ཟད་དེ་ཕྱིའི་ཡུལ་གྱི་ས་རྡོ་རི་བྲག་སོགས་
113



རྡོ་གྲུབ་བསྟན་པའི་ཉི་མས་མཛད།
ཟད་པ་དང་།
གཉིས་པ་ནི་ནང་མ་དག་པའི་ལུས་འདི་སྣང་བྱེད་ཀྱི་བག་ཆགས་གཏན་ནས་ཟད་པས་
ནང་ཕུང་ཁམས་ཟད་པ་དང་། གསུམ་པ་ཀུན་རྟོག་ལས་རླུང་གིས་གཡོ་བའི་རྟོག་ཚོགས་
་སམ་གཟུང་འཛིན་གྱི་སྤྲོས་པ་བསྐྱེད་བྱེད་ཀྱི་ནུས་པ་གཏན་ནས་ཟད་པས་གསང་བ་
སེམས་ཀྱི་རྟོག་ཚོགས་ཟད་པ་དང་།
བཞི་པ་ནི། ལྷུན་གྲུབ་ཐོད་རྒལ་གྱི་སྣང་ཆ་ཐམས་ཅད་གཡོ་བྱེད་ཀྱི་རླུང་ངམ་བག་ཆགས་
གཏན་ནས་ཟད་པའི་ཡང་གསང་ཐོད་རྒལ་གྱི་སྣང་ཆ་ཐམས་ཅད་ཟད་པའོ། །སྐབས་
འདིར་ཟད་པ་ཞེས་བྱ་བ་ནི་འཁྱིལ་བའི་དོན་ཡིན་པས། ཐོད་རྒལ་གྱི་སྣང་ཆ་ཐམས་
ཅད་ཀྱི་རྩལ་ཡོངས་སུ་རྫོགས་པ་འདི་ཉིད་ལས་ལྷག་པ་གཏན་ནས་མེད་ཀྱང་། གཡོ་
བྱེད་ཀྱི་རླུང་ལྷག་ལུས་མེད་པར་ཟད་ནས་ལྷུན་གྲུབ་ཐོད་རྒལ་གྱི་སྣང་ཆ་ཐམས་ཅད་
ཆོས་ཀྱི་དབྱིངས་སུ་འཁྱིལ་བའམ་རྒྱས་ཐེབས་ཏེ། ཆོས་ཉིད་དེ་བཞིན་ཉིད་ཀྱི་དབྱིངས་
ལས་མི་ལྡང་བའི་ཚུལ་དུ་མཉམ་པར་བཞག་བཞིན་གཟུགས་སྐུ་གཉིས་ཀྱིས་གདུལ་
བྱའི་སེམས་ཅན་རྣམས་ཀྱི་འདོད་དོན་གྱི་རེ་བ་ཐམས་ཅད་འབད་མེད་ལྷུན་གྲུབ་ཏུ་
སྐོང་ནུས་པའི་གདོད་མའི་མགོན་པོ་དེ་ཉིད་ལ་ཆོས་ཉིད་ཀྱི་སྒྲའི་བསྙད་པའོ། ། །
དེ་ལྟ་བུའི་སྐུ་ཐུགས་ཟུང་དུ་འཇུག་པའི་བསྒྲུབ་བྱ་མཐར་ཐུག་དེ་ཉིད་ནི་རྣམ་པ་གཟུགས་
སྐུའི་རོལ་པ་ལ་ངོ་བོ་རྣམ་པ་ཐམས་ཅད་མཁྱེན་པའི་ཡེ་ཤེས་དང་ཟུང་དུ་འཇུག་པའི་
གཟུགས་སྐུ་མཐར་ཐུག་གམ་མི་སློབ་ཟུང་འཇུག་གི་སྐུ་འགྲུབ་པ་ཡིན་ནོ། །
ངོ་བོ་རང་བཞིན་ཐུགས་རྗེ་གསུམ་ནི། ཡེ་གྲོལ་འདུས་མ་བྱས་ཀྱི་རིག་པ་དེ་ཉིད་རང་
གི་ངོ་བོ་རང་བཞིན་གྱིས་གྲུབ་པ་རྡུལ་ཙམ་ཡང་མེད་པའི་ཆ་ནས་ངོ་བོ་སྟོང་བར་གསུངས་
པ་དང་། འདིར་ནི་ཀུན་རྟོག་ལས་རླུང་གི་གཡོ་བའི་ཆ་གཟུང་འཛིན་གྱི་སྤྲོས་པ་ཐམས་
ཅད་དག་ནས་མེད་པའམ་སྟོང་པའི་ཆ་ནས་ངོ་བོ་དང་། རང་བཞིན་གསལ་བ་ནི།
114



མན་ངག་རྫོགས་པ་ཆེན་པོ་འ་གནད་ཐོར་བུའི་སྐོར།
གསལ་རིག་གི་ཆ་ཐམས་ཅད་གཏན་ནས་མེད་སོང་བ་ལྟར་མ་ཡིན་པར། རིག་པའི་
རང་བཞིན་གསལ་ལ་འགག་པ་མེད་པ་དང་དངས་གསལ་བདེ་བའི་རྣམ་པ་རྒྱ་གང་
དུ་ཡང་མ་ཆད། ཕྱོགས་གང་དུ་ཡང་མ་ལྷུང་བའི་རང་བཞིན་ཅན་ཡིན་ཏེ། དེ་ཡང་རྒྱ་
གང་དུ་ཡང་མ་ཆད་ཅེས་པའང་རིག་པའི་གདངས་དང་ཕྱོགས་ཀྱི་ཆ་ལ་ཚད་བཟུང་
དང་བྲལ་བའི་སྟོང་ཁམས་བདལ་བ་ཡིན་པས་རྒྱ་མ་ཆད། རིག་པ་དེ་ཉིད་བདེ་བ་
ཁོལ་བུ་དང་སྡུག་བསྔལ་ཁོལ་བུའི་རྣམ་པའི་ཕྱོགས་སུ་ལྷུང་བ་མ་ཡིན་པར་ཀུན་ཁྱབ་
བདལ་བ་ཆེན་པོའི་རང་བཞིན་ཡིན་པས་ན་རང་བཞིན་གསལ་བ། ཐུགས་རྗེ་ཀུན་
ཁྱབ་ཞེས་པ་ནི། སྤྱིར་ཐུགས་རྗེ་ཞེས་པ་སྙིང་རྗེ་ལ་བཤད་ཀྱང༌། སྐབས་འདིར་ནི་
རིག་པ་དེ་ཉིད་བརྟན་གཡོ་སྣོད་བཅུད་དང་བཅས་པའི་འཆར་གཞིར་གྱུར་བ་ཡིན་ཏེ།
དེ་ཐམས་ཅད་རིག་པའི་རྩལ་དང༌། རིག་པའི་རྣམ་འཕྲུལ་ལམ། ཆོ་འཕྲུལ་ཡིན་པར་
ཤེས་དགོས། འཁོར་འདས་གཉིས་ལ་མ་ཁྱབ་པ་མེད་ཅིང་འཁོར་འདས་གཉིས་ཀྱི་
སྲོག་འཛིན་ཅིང་། འདི་ཡོད་མེད་ཀྱི་རྗེས་སུ་འགྲོ་ལྡོག་བྱེད་པས་ཐུགས་རྗེ་ཀུན་ལ་
ཁྱབ་པའོ། །འདི་ནི་རྗེ་བླ་མ་ཉིད་སྐུ་ན་གཞོན་དུས་འགའ་ཞིག་ལ་གསུང་རིམ་བཞིན་
ཟིན་ཐོར་བཏབ་པ་ཡིན་ཀྱང་དེང་དུས་ཀྱི་གསུང་སྒྲོས་དང་མི་མཐུན་ཞིང་དཔེ་ཡང་
དག་མོ་ཞིག་གཏན་མ་རྙེད་ཀྱང་རྗེ་བླ་མ་ཉིད་ལ་ཞུས་པ་ལྟར་གང་ཤེས་ཀྱིས་ཞུ་དག་
བྱས་ནས་སྤར་ལ་བཏབ་པའོ། །
115



རྡོ་གྲུབ་བསྟན་པའི་ཉི་པས་མཛད།
༄༅། །ཀ་དག་དྲི་མེད་གཉུག་མ་འཇམ་པའི་དབྱངས། །ལྷུན་གྲུབ་སྣང་བ་དམ་པའི་
དཔལ་མངའ་བ། །དེ་ལ་རང་རིག་ལྟ་བས་ཕྱག་བྱས་ནས། །འཇམ་དཔལ་ཡེ་ཤེས་
སེམས་དཔའི་མཚན་དོན་འགྲེལ། །མ་ལུས་ཤིང་ལུས་པ་མེད་པའི་རྒྱལ་བ་རྣམས་ཀྱི་
ཐུགས་གཉིས་སུ་མེད་པའི་ཡེ་ཤེས་ནི་འཇམ་དཔལ་ཡེ་ཤེས་སེམས་དཔའ་ཞེས་བྱ་ལ།
དེ་ད་ལྟ་ནས་ལམ་དུ་བྱེད་པ་ནི་རང་བཞིན་རྫོགས་པ་ཆེན་པོའི་ཚུལ་ཏེ། ཡེ་གྲོལ་ལྷུན་
རྫོགས་ཀྱི་རིག་པ་ལས་གཞན་པའི་སངས་རྒྱས་ཀྱི་ཡེ་ཤེས་མ་མཆིས་པའི་ཕྱིར་རོ། །
ཚུལ་འདིའི་རྟོགས་པར་བྱ་བའི་གནས་ནི་གསུམ་དུ་རིག་པར་བྱ་སྟེ། གཞི་དང་།
ལམ་དང༌། འབྲས་བུའོ། །གཞིའི་དོན་བཤད་པ་ལ། འཇམ་པ་དང་། དཔལ་དང་།
གཞོན་ནུ་བཤད་པའོ། །དེ་ལ་འཇམ་པ་ནི་ངོ་བོ་ཀ་དག་སྟེ། ཆོས་རྣམས་ཀྱི་ཆོས་ཉིད་
སྐྱེ་འགག་རྟག་ཆད་འགྲོ་འོང་གཅིག་དང་ཐ་དད་དེ། སྤྲོས་པའི་མཐའ་བརྒྱད་ལས་
གདོད་མ་ནས་གྲོལ་བ། རྒྱ་ཆད་དང་ཕྱོགས་ལྷུང་མེད་པར་གཟུགས་ནས་རྣམ་མཁྱེན་
གྱི་བར་གྱི་ཆོས་ཐམས་ཅད་ལ་ཁྱབ་པར་གྱུར་པས་གྲུབ་པའི་ཆོས་རྡུལ་ཙམ་ཡང་མེད་
པ༑ སྐྱེ་བ་དང་བདེན་པར་གྲུབ་པ་མེད་ན་དེ་ལ་ལྟོས་ཏེ་བཏགས་པའི་སྐྱེ་མེད་ཀྱང་ཅི་
ཞིག་གི་སླད་དུ་ཡོད་དེ་དེ་ལྟ་བས་ན་ཤེས་པ་དང་བརྗོད་པ་དང་འཇུག་པའི་ཐ་སྙད་
ལས་འདས་པ། བག་ཆགས་སྣ་ཚོགས་པའི་ཀུན་གཞི་དང་། བག་ཆགས་ལུས་ཀྱི་
ཀུན་གཞི་དང༌། ཁམས་གསུམ་པའི་སེམས་དང་སེམས་ལས་བྱུང་བ་མ་རིག་པ་དང་
བཅས་པ་རྣམས་ལས་གྲོལ་བ། འཁྲུལ་བ་རང་རྩལ་དུ་ཤར་ཡང་འཁྲུལ་བའི་དྲི་མས་
མ་གོས་པ་སྤྲིན་ནམ་མཁའ་ལ་བྱུང་ཡང་ནམ་མཁའ་ལ་གོས་པ་མེད་པ་ལྟ་བུ་སྟེ།
གཞི་མེད་རྩ་བྲལ་གྱི་དབྱིངས་འདི་ནི་མཚན་མའི་རྩུབ་རེག་དང་བྲལ་བས་འཇམ་ཞེས་
116



མན་ངག་རྫོ་གུས་པ་ཆེན་པོའི་གནད་ཐོར་བུའི་སྐོར།
བྱའོ། །དཔལ་གང་ཞེ་ན། རང་བཞིན་ལྷུན་གྲུབ་སྟེ། གཞན་ནས་བཙལ་བ་དང་གསར་
དུ་བསྒྲུབས་པ་མ་ཡིན་པར་སྐུ་དང་ཡེ་ཤེས་རྒྱ་མཚོ་གཞི་རང་མལ་ནས་རྫོགས་ནས།
སྣང་ཚུལ་ལ་མ་དག་པར་ཤར་ཡང་གནས་ཚུལ་ལ་བྱང་ཆུབ་ཀྱི་ཡེ་ཤེས་ཆེན་པོར་གྲུབ་
པ༑ འཁྲུལ་བས་བསྒྲིབས་པའི་སྐབས་དང་། འཁྲུལ་པ་དག་པའི་སྐབས་གང་དུའང་
ངོ་བོ་ལ་བཟང་ངན་དུ་འགྱུར་བ་མེད་པ། འཆར་ཚུལ་གྱི་དབང་དུ་ན། ཐུགས་རྗེ་ལྟར་
ཤར་བས་སེམས་ཅན་རྣམས་ལ་སྙིང་རྗེ་འབྱུང་བ། འོད་ལྟར་ཤར་བས་ཡེ་ཤེས་ལྔའི་
རང་བཞིན་ཅན་གྱི་འོད་ཟེར་གསལ་བ། ཡེ་ཤེས་ལྟར་ཤར་བས་སེམས་ཀྱི་དྲི་མ་དག་
པའི་རང་རིག་ལ་གནས་པ། སྐུ་ལྟར་ཤར་བས་འོད་གསལ་དྭངས་མའི་ལྷ་སྐུས་ནམ་
མཁའ་གང་བ། གཉིས་མེད་ལྟར་ཤར་བས་གཅིག་དང་ཐ་དད་དུ་འཛིན་པ་མེད་པ།
མཐའ་གྲོལ་ལྟར་ཤར་བས་གཞི་རྫོགས་ཡེ་ཤེས་རང་གསལ་དུ་སྣང་བ། དག་པ་ཡེ་
ཤེས་ལྟར་ཤར་བས་མྱ་ངན་ལས་འདས་པའི་སྣང་བ་མ་འགགས་པ། མ་དག་འཁོར་
བ་ལྟར་ཤར་བས་རིགས་དྲུག་གི་སྣང་བ་སྒྱུ་མ་ལྟར་སྣང་བ་སྟེ། སྒོ་བརྒྱད་ཀྱི་འཆར་
གཞིར་གྱུར་པའི་གཞི་ལྷུན་གྲུབ་རིན་པོ་ཆེའི་སྦུབས་ནི་རྣམ་པར་གྲོལ་བའི་ཡོན་ཏན་
གྱི་གཞིར་གྱུར་པས་དཔལ་ཞེས་བྱའོ། །
གཞོན་ནུའི་དོན་ནི། ཟག་པ་དང་བཅས་པའི་སེམས་ཀྱི་རྩ་བར་གྱུར་པའི་ལས་རླུང་
གི་རྒྱུ་བ་བུམ་པ་ལྟ་བུའི་རྒྱར་འཐུམས་ཡང་། ཆོས་ཉིད་ལ་བསླད་པ་མ་ཞུགས་ཤིང་།
ཆོས་ཉིད་དེ་ནི་འཆི་བ་མེད་པའི་རྟག་པ། ན་བ་མེད་པའི་བརྟན་པ། རྒ་བ་དང་རྒུད་
པ་དང་བྲལ་བར་གྱུར་པ། སྐད་ཅིག་མའི་འགྱུར་བ་ལས་ཤིན་ཏུ་འདས་པའི་གཞོན་ནུ།
སྟོབས་དང་མ་འདྲེས་པ་ལ་སོགས་པ་བླ་ན་མེད་པའི་ཡོན་ཏན་མཐའ་དག་གི་ཕུང་པོར་
གྲུབ་པས་ཀཱ་ཡ་སྤུངས་པའི་དོན་ཏེ་སྐུ་ཞེས་བྱ་སྟེ། གཞོན་ནུ་བུམ་སྐུ་འདི་ནི་གཞོན་ནུ་
17



རྡོ་གྲུབ་བསྟན་པའི་ཉི་མས་མཛད།
ཞེས་བྱ་བ་ཀ་དག་ལྷུན་གྲུབ་ཟུང་འཇུག་གི་དོན་ཏོ། །
གཉིས་པ་ལམ་ལ། འཇམ་པ་དང་། དཔལ་དང་། གཞོན་ནུ་བསྟན་པའོ། །དེ་ལ་དང་
པོ་ནི་ཁྲེགས་ཆོད་ཀྱི་དོན་ཏེ། ཀུན་ནས་ཉོན་མོངས་པའི་ཕྱོགས་དང་རྣམ་པར་བྱང་
བའི་ཕྱོགས་གང་ཅིར་ཡང་མ་གྲུབ་པའི་རང་རིག་པ་བྱང་ཆུབ་སེམས་ཉིད་མཐའ་གྲོལ་
ཡངས་པ་ཆེན་པོར་ལྟ་བས་ཐག་ཆོད་པ་དེས། བསྒོམ་པ་དང་སྤྱོད་པའི་མན་ངག་ལ་
བརྟེན་ནས་གང་ཤར་ཅིར་སྣང་ཐམས་ཅད་གྲོགས་སུ་ལྷོངས་པ་ནི། ཟང་ཐལ་བྱར་
མེད་གཉུག་མ་རང་བབས་ཀྱི་ཡེ་ཀློང་ཆེན་པོར་གང་དགར་ཀློད་པའི་ཚེ། རྩལ་གྱི་རྣམ་
པར་རྟོག་པ་བཟང་པོ་མི་བསྒྲུབ། ངན་པ་མི་དགག་པར་ཁང་སྟོང་དུ་རྐུན་མ་ཞུགས་
པ་ལྟར་བཞག་པས་ནམ་མཁའ་ལ་མདུང་བསྐོར་བ་ལྟར་ཕན་གནོད་མེད་ཅིང་།
ཡུལ་སྣང་གི་འཆར་སྒོ་གང་སྣང་ཐམས་ཅད་ལ་སྤང་བླང་ཆེད་འཛིན་མེད་པར་སེང་
གེ་ལ་རྡོ་ཕོག་པ་བཞིན་མཁན་པོ་ཁོ་རང་གི་རྩ་གདར་བཅད་པས་རྟོག་ཚོགས་ཐམས་
ཅད་ཡེ་གྲོལ་མཉམ་པའི་དབྱིངས་སུ་ཕྱམ་ཕྱམ་དེང་འགྲོ་ཞིང་། ཚོགས་དྲུག་གི་སྣང་
བ་ཡེ་ཤེས་ཀྱི་གྲོགས་སུ་འགྱུར་རོ། དེའི་ཚེ་དག་མཉམ་ཀུན་བཟང་གི་དགོངས་པ་
འཇུར་བུའི་དྲན་པས་མ་བཅིངས་ཤིང་། ཐ་མལ་གྱི་འཁྲུལ་པ་ལ་བདག་རྐྱེན་མི་སྤྲད།
ཨ་འཐས་ཀྱི་འཆིང་བའི་སྒྲོག་ཏུ་མི་འཛུད། དམིགས་གཏད་ཀྱི་བསྒོམ་པའི་འཕྲང་ལ་
མི་འཇུག་པར་ཕྱལ་བ། ལྷུག་པ། རང་བཞག ལྷོད་གྲོལ་ཆེན་པོའི་རྒྱུན་སྐྱོང་བ་ནི་
ཞེན་འཛིན་གྱི་རྩུབ་རེག་དང་བྲལ་བས་ན་འཇམ་ཞེས་བྱའོ། །དཔལ་གྱི་དོན་ནི་ཐོད་
རྒལ་གྱི་ཚུལ་ཏེ། འདི་ལྟར་སེངྒེ་དང་། གླང་ཆེན་དང་། དྲང་སྲོང་གི་འདུག་སྟངས་
གང་རུང་དང་ལྡན་པས། འོད་རྩ་ཤིན་ཏུ་དངས་བ་རྒྱང་ཞགས་ཆུའི་སྒྲོན་མ་གྱེན་དང་
ཐུར་དང་ཐད་ཟུར་གང་རུང་དུ་གཏད་པས། དབྱིངས་རྣམ་དག་གི་སྒྲོན་མ་དང་པོར་
118



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འོད་མཐིང་ཁྱབ་ཏུ་སྣང་བ་ལས་ཕྱིས་འོད་ལྔ་ཟླུམ་འཁྲིག་གི་ར་བར། ཐིག་ལེ་སྟོང་
པའི་སྒྲོན་མ་ལྔ་ཚོམས་སུ་བསྟར་བ་དེའི་བར་མཚམས་ཀུན་ན་ཤེས་རབ་རང་བྱུང་གི་
སྒྲོན་མ་རིག་པ་རང་གནས་ཀྱི་ཡེ་ཤེས་ལྷུན་གྲུབ་རང་གསལ་གྱི་རང་གདངས་རྡོ་རྗེ་
ལུ་གུ་རྒྱུད་མུ་ཏིག་བསྟར་ལ་བརྒྱུས་པའམ་གསེར་གྱི་སྐུད་པ་ལྡིང་བ་ལྟ་བུ་གོམས་
ཤུགས་ལྟར་ཇེ་བརྟན་དུ་འགྲོ་བ་སྣང་སྟེ། ཕྱི་མ་གསུམ་ནི་རིམ་པ་བཞིན་དུ་སངས་
རྒྱས་ཀྱི་ཞིང་དང་གཞལ་ཡས་ཁང་དང་སྐུའི་རྒྱུར་འགྱུར་བ་ཡིན་ནོ། །
དེ་དག་ནི་སྒྲོན་མ་བཞི་ཡིན་ལ། འདི་དག་གི་སྟེང་དུ་ཙིཏྟ་ཤའི་སྒྲོན་མ་དང༌། དཀར་
འཇམ་རྩའི་སྒྲོན་མ་ཀ་ཏི་ཤེལ་གྱི་སྤུ་གུ་ཅན་གཉིས་བསྣན་པས་སྒྲོན་མ་དྲུག་ཏུ་འགྱུར་
ཞིང༌། དྲུག་པོ་དེའི་ཁར་སྟོང་གསལ་ཟུང་འཇུག་ཡེ་ཤེས་རིན་པོ་ཆེ་ལ་གནས་ལུགས་
གཞིའི་སྒྲོན་མར་གྲགས་པ་དང་། བར་དོ་དུས་ཀྱི་སྒྲོན་མ་བར་དོའི་གཞི་སྣང་ནང་
གདངས་ཕྱིར་གསལ་བ་དང་། འབྲས་བུ་སྒྲོན་མ་མཐར་ཕྱིན་ལྷུན་གྲུབ་ཀྱི་སྦུབས་གསུམ་
བསྣན་པའི་སྒྲོན་མ་དགུ་ཡིན་ནོ། །འོན་ཀྱང་ལམ་དུས་ཀྱི་སྒྲོན་མ་ནི་སྔ་མ་རྣམས་
ཡིན་ནོ། །དེ་ལྟ་བུའི་ཚུལ་གྱིས་བདེ་བར་གཤེགས་པའི་གསང་མཛོད་མངོན་དུ་གྱུར་
པའི་སྒོ་དང་ལྐོག་ཏུ་གྱུར་པའི་སྒོ་དག་ལས་རྒྱལ་བའི་སྐུ་དང་ཞིང་གི་སྣང་བ་ཆོས་ཉིད་
ཀྱི་རང་སྒྲ་དང་བཅས་པ་མངོན་སུམ་དུ་བལྟ་ཞིང་མཉན་དུ་ཡོད་པས་ན་དཔལ་ཞེས་
བྱའོ། །
གཞོན་ནུ་ཞེས་བྱ་བ་ནི་ཟུང་འཇུག་གི་ཉམས་མྱོང་སྟེ། ད་ལྟའི་རིག་པ་ཐ་མལ་བ་དཔེ་
ཡིས་མི་མཚོན་ཞིང་ཚིག་གིས་བརྗོད་པ་ལས་འདས་པ། རེ་དོགས་ཀྱི་འཆིང་བ་དང་
བྲལ་བ། རིག་སྟོང་བློ་བྲལ་ཆེན་པོའི་ངང་ལ་གནས་ཤིང༌། རིག་གདངས་རྡོ་རྗེ་ལུ་གུ་
རྒྱུད་དང་པོར་མཐོང་བ་ཆོས་ཉིད་མངོན་སུམ། དེ་ནས་འོད་སྣང་ཇེ་གསལ་དང་།
j9



རྡོ་གྲུབ་བསྟན་པའི་ཉི་མས་མཛད།
ཐིག་ལེའི་སྣང་བ་ཇེ་འཕེལ་དང༌། ལུ་གུ་རྒྱུད་ཇེ་བརྟན་ལ་འགྲོ་ཞིང་། མཐར་སྐུ་རྐྱང་
པ་མཐོང་བའི་བར་ནི་ཉམས་གོང་འཕེལ། སྐུ་ཡབ་ཡུམ་ཟུང་འབྲེལ་ནས་ཅིར་སྣང་
འོད་གསལ་གྱི་སྣང་བར་འཆར་བའི་བར་རིག་པ་ཚད་ཕེབ། ཕྱི་ལུས་ཀྱི་རྡོས་པ།
ནང་སེམས་ཀྱི་རྟོག་ཚོགས། གསང་བ་སྐུ་དང་ཐིག་ལེའི་སྣང་ཚུལ་དང་བཅས་པ་ཆོས་
ཟད་བློ་འདས་སུ་ཟད་དེ། སྐྱེ་བ་ལ་དབང་ཐོབ་པས་འཕོ་ཆེན་གྱི་སྐུར་བཞེངས་ནས་
འགྲོ་བའི་དོན་བྱེད་པར་འདོད་ན་སྣང་བ་རིམ་གྱིས་ཟད་དུས་ལག་སོར་ལྔ་འོད་དུ་སྣང་
བ་ལ་རིག་པ་བཅུག་པས་འཇའ་སྐུར་ལྡང་ལ། འཇུག་པ་ལ་དབང་ཐོབ་པས་ལུས་
དེས་གཞན་དོན་རླབས་ཆེན་མི་མཛད་ན་དེ་ཉིད་དུ་ནང་དབྱིངས་གདོད་མའི་ཀློང་དུ་
ན་བུན་ཡལ་བ་ལྟར་དེངས་ནུས་པ་ནི་ཆོས་ཉིད་ཟད་པ་སྟེ་མཐར་ཐུག་གི་འབྲས་བུ་
ལ་སྦྱོར་མ་རིག་པའོ། །དེ་དག་གི་ཚེ་ཉམས་རྟོགས་ཐུན་མོང་མ་ཡིན་པ་དྲི་མ་མེད་པ་
མེ་ཏོག་གཞོན་ནུའི་ལང་ཚོ་ལྟར་རྒྱས་པས་ན་གཞོན་ནུ་ཞེས་བྱ་སྟེ་རྩལ་པོ་ཆེའི་མི་གཞོན་
ནུ་དང་ཡང་མཚུངས་སོ། །
གསུམ་པ་འབྲས་བུ་ལའང་། འཇམ་པ་དང་། དཔལ་དང༌། གཞོན་ནུའོ། །འཇམ་པ་
གང་ཞེ་ན། ཆགས་པ་ལ་སོགས་ཉོན་མོངས་པའི་སྒྲིབ་པ་དང་། ཟག་མེད་ཀྱི་ཆོས་ལ་
སྲེད་པ་ལ་སོགས་པ་ཤེས་བྱའི་སྒྲིབ་པ་ལས་རླུང་ཤིན་ཏུ་ཕྲ་བ་དང་བཅས་པ་སྤངས་
པ༑ བློའི་མཚན་མ་ཐམས་ཅད་ངང་གིས་ཞི་བ། གཉིས་སུ་འཛིན་པའི་འཆིང་ཞེན་
ཐམས་ཅད་རང་སར་དངས་ཏེ། རང་བཞིན་གྱི་མྱ་ངན་ལས་འདས་པའི་དོན་ལ་སྒྲིབ་
བྱེད་བྲལ་བས་གློ་བུར་རྣམ་པར་དག་པའི་མྱང་འདས་མངོན་དུ་གྱུར་པ། ཟག་པ་དང་
བཅས་པའི་ཕུང་པོའི་བདུད། སྲོག་ལ་བར་དུ་གཅོད་པ་འཆི་བདག་གི་བདུད། ཐར་
བ་ལ་གེགས་བྱེད་པ་ཉོན་མོངས་པའི་བདུད། བྱང་ཆུབ་འཐོབ་པ་ལ་གེགས་བྱེད་པ་
120



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལྷའི་བུའི་བདུད་བཞི་རྣམ་པར་བཅོམ་པ། ཡོད་མེད་ཡིན་མིན་སོགས་སྤྲོས་པ་ཐམས་
ཅད་ལས་གྲོལ་བ། ནང་དབྱིངས་སྐྱེ་འགག་མེད་པའི་ཀློང་ཆེན་པོར་འུབ་ཆུབ་པ་ནི་
སྒྲིབ་པའི་རྩུབ་རེག་དང་བྲལ་བས་འཇམ་ཞེས་བྱའོ། །དཔལ་གང་ཞེ་ན། ཇི་ལྟ་བ་དང་
ཇི་སྙེད་པའི་ཆོས་ཐམས་ཅད་ཅིག་ཆར་དུ་མཁྱེན་པ། ཟག་མེད་ཡེ་ཤེས་སྡེ་ཚན་ཉེར་
གཅིག་ལ་མངའ་དབང་འབྱོར་བ། འོག་མིན་ཆེན་པོ་ལྷུན་སྟུག་པོ་བཀོད་པ་ན་ལོངས་
སྤྱོད་ཆེན་པོ་དང༌། ཁ་སྦྱོར་དང༌། བདེ་ཆེན་དང་། རང་བཞིན་མེད་པ་དང་། སྙིང་
རྗེའི་ཡོངས་སུ་གང་བ་དང་། རྒྱུན་མི་འཆད་པ་དང་། འགོག་པ་མེད་པ་སྟེ་ཡན་ལག་
བདུན་ལྡན་ལོངས་སྤྱོད་རྫོགས་སྐུར་སྣང་ལ། རང་བཞིན་སྤྲུལ་པའི་ཞིང་ན་སྟོན་པ་
གཟུགས་ཀྱི་རྒྱལ་པོ་དང་། ཚོར་བའི་རྒྱལ་པོ་དང་། འདུ་ཤེས་ཀྱི་རྒྱལ་པོ་དང་། འདུ་
བྱེད་ཀྱི་རྒྱལ་པོ་དང་། རྣམ་ཤེས་ཀྱི་རྒྱལ་པོ་རྣམས་རང་སྣང་དུ་སྣང་བས། འཁོར་
གཞན་སྣང་གདུལ་བྱ་དག་པ་རྣམས་ཀྱི་དོན་སྤྱོད་པས་ཕྱེད་སྤྲུལ་ལོངས་སྐུ་དང་། མ་
དག་པའི་གདུལ་བྱ་རྣམས་ལ་བཟོ་དང་སྐྱེ་བ་ལ་སོགས་པར་འཕྲུལ་ཏེ། འགྲོ་བའི་དོན་
མཛད་པ་ནི་དུས་རེ་འགའ་བ་དང༌། ཕྱོགས་རིས་ཆད་པ་དང་། རྩོལ་རྟོག་གི་འཆིང་བ་
ཅན་མིན་པར་རྟག་ཁྱབ་ལྷུན་གྲུབ་ཆེན་པོ་ཡིན་ནོ། །
དེ་ལྟར་ཟབ་ཅིང་རྒྱ་ཆེ་བའི་སྐུ་བརྙེས་པ་ནི་རྟོགས་པའི་ཡོན་ཏན་བླ་ན་མེད་པའི་གཏེར་
ཡིན་པས་ན་དཔལ་ཞེས་བྱའོ། །གཞོན་ནུའི་དོན་ནི། ཤིན་ཏུ་གསང་བ་ལྷུན་གྲུབ་རིན་
པོ་ཆེའི་སྦུབས། མི་ཤིག་ཕྲ་བའི་ཡེ་ཤེས་གཡུང་དྲུང་ཆེན་པོ། རྩ་ལ་སྣང་ཐམས་ཅད་
ཆོས་ཉིད་མཐའ་དབུས་དང་བྲལ་བའི་ཀློང་དུ་ཐིམ་ཞིང་། དེའང་གཉིད་དང་བརྒྱལ་
བ་དང་རྟག་ཏུ་འདུ་ཤེས་མེད་པ་དང་སྙོམ་འཇུག་གཉིས་ལྟ་བུའི་སྨུག་འཐིབས་པོ་བ་
མ་ཡིན་པར་མཁྱེན་ཆ་ནང་གསལ་དུ་རྫོགས་པ། ཡིད་ཀྱི་རང་བཞིན་གྱི་སྐྱེ་བ་དང་།
121



རྡོ་གྲུབ་བསྟན་པའི་ཉི་མས་མཛད།
བསམ་གྱིས་མི་ཁྱབ་པའི་འཕོ་བ་ཕྲ་བ་ཡང་སྤངས་པས་རྟག་པ་དམ་པ་ནམ་མཁའ་
ཇི་སྲིད་དུ་འཕོ་འགྱུར་མེད་པ་སྟེ། དཔེར་ན་མི་རྒ་བའི་མི་ཞིག་བརྟགས་པ་མཐའ་
བཟུང་གི་དཔེར་བྱས་ན། དེ་འདྲ་དེ་ནི་རྟག་ཏུ་གཞོན་ནུར་འདུག་གོ་བརྗོད་རུང་བ་
ལྟར་ཡིན་ཏེ། མཐར་ཕྱིན་གྱི་གཞོན་ནུ་བུམ་སྐུ་འདི་ནི་གཞོན་ནུ་ཞེས་བྱའོ། །འདི་དག་
གིས་ནི་འཇམ་དཔལ་རྫོགས་པ་ཆེན་པོ་བསྟན་ཟིན་ཏོ། །རིག་སྟོང་བློ་བྲལ་འཇམ་
དཔལ་རྫོགས་པ་ཆེ། །སྨྲ་བསམ་བརྗོད་མེད་གནས་ལུགས་ཟབ་མོའི་དོན། །
ཁྱབ་བདག་བླ་མའི་བཀའ་གནང་ཇི་ལྟ་བར། །ཤིན་ཏུ་ཉུང་ངུའི་ངག་གིས་གསལ་བར་
བྱས། །དགེ་དེས་མཁའ་ཁྱབ་ཡིད་ཅན་མ་ལུས་པ། །ཡིད་དཔྱོད་འཆིང་བ་ཀུན་ལས་
རྒྱལ་གྱུར་ཏེ། །འཁོར་འདས་གཉིས་མེད་རང་རིག་འཇམ་དཔལ་དབྱངས། །མ་མཐོང་
མཐོང་བའི་ཚུལ་དུ་མཐོང་གྱུར་ཅིག །ཞེས་པའང་ཁྱབ་བདག་བླ་མ་རིན་པོ་ཆེའི་ཞལ་
སྔ་ནས་ཀྱིས་ཚུལ་འདི་ལྟ་བུ་ཞིག་གྱིས་ཞེས་བཀའ་སྩལ་སྤྱི་བོར་ཕེབས་པ་ལ་བརྟེན་
ནས་གཞོན་ནུ་འཇིགས་མེད་པས་ལུང་སྦྱོར་ལ་སོགས་པའི་སྤྲོས་པ་བསྐྱུངས་ཏེ་གང་
དྲན་ལྷུག་པར་སྦྱར་བ་མངྒ་ལཾ། །བླ་མ་ལ་ཕྱག་འཚལ་ལོ། །སྙིང་ཐིག་ཁྲིད་ཡིག་ཆེན་
མོར། དངོས་གཞི་གཉིས་ལ་མུ་བཞི་བརྩི་ཚུལ་ཞིག་གསུངས་པ་དེ་ཉུང་གསལ་བཤད་
དགོས་ཞེས་ཕེབས་བར། གཞི་ནི་གཞི་ལམ་འབྲས་གསུམ་གྱི་ཟླས་ཕྱེ་བའི་གཞིའི་
བཞུགས་ཚུལ་དེ་ལ་བྱེད། དངོས་ནི་དེ་མངོན་དུ་གྱུར་པ་ལ་བྱེད་པས་རྟོགས་བྱ་དང་
རྟོགས་ཚུལ་གྱི་སྒོ་ནས་བཞག་ཅིང་། གཞི་ལ་ངོ་བོ་རང་བཞིན་ཐུགས་རྗེ་གསུམ་
གསུངས་པའི་ཐུགས་རྗེ་ནི་གཞི་བྱེད་ཚུལ་དང་། གྲོལ་ལུགས་ཀྱི་འགང་ཤེས་པའི་
ཕྱིར་དུ་གསུངས་པ་ལས་གཞི་དངོས་མ་ཡིན་ལ། ངོ་བོ་དང་རང་བཞིན་སྟོང་གསལ་
གཉིས་སུ་བཤད་པའི་དབྱིངས་རིག་གཉིས་པོ་དེ་གཞི་ལ་ཆ་ཕྱེ་བ་ཡིན་པས། འདིའི་
122



མན་ངག་རྫོགས་པ་ཆེན་པོའི་གནད་ཐོར་བུའི་སྐོར
གཞི་ནི་རིག་པ་ཁོ་ན་ལ་མི་གཟུང་ངོ༌། །ལྷ་ཁང་དང་རྟེན་གསུམ་དཔེར་མཛད་པའང་
རྟེན་དང་བརྟེན་པའི་དཔེ་ཙམ་དུ་མཛད་པ་ལས། དེ་གཉིས་རྟེན་བརྟེན་པའི་འཇོག་
ཚུལ་འདྲ་བར་བཞེད་པ་མིན་ལ། དཔེའི་སྐབས་སུ་མུ་དང་པོའི་གཞི་ལྷ་ཁང་དང༌། །
གཉིས་པའི་གཞི་རྟེན་གསུམ་གྱི་མཚན་ཉིད་ལ་སྦྱར་ཡང་། དོན་གྱི་ཚེ་ནི་གཞི་གོང་འོག་
རྣམས་གཅིག་ཏུ་བྱ་དགོས་ཏེ། དེ་འདྲ་མ་ཡིན་ན་ལྷ་ཁང་དང་རྟེན་གསུམ་གཉིས་ཀ་
མཐོང་བ་དང་། རྟེན་གསུམ་གྱི་མཚན་ཉིད་གཏན་ལ་མ་ཕེབས་པ་མི་འགལ་བ་བཞིན་དུ།
དངོས་གཞི་གཉིས་ཀ་ཡིན་པའང་དངོས་ཡིན་ལ་གཞི་མ་ཡིན་པ་དང་མི་འགལ་བར་
འགྱུར་ལ། དེའི་ཚེ་སྙིང་ཏིག་གི་རྣམ་འབྱོར་ཁྱད་དུ་འཕགས་ཚུལ་སྟོན་པ་ལ་སྦྱར་བ་
མ་འབྲེལ་བར་འགྱུར་པའི་ཕྱིར་རོ། །དེའང་རྟོགས་བྱ་གཞི་རྒྱུད་རྟོགས་པ་ཡིན་ཀྱང་།
རྟོགས་ཚུལ་དངོས་སུ་སྟེ་མངོན་སུམ་དུ་རྟོགས་པ་མ་ཡིན་སོགས་ལ་བར་གྱི་ཚིག་མི་
མངོན་པར་མཛད་ནས་གཞི་ཡིན་ལ། དངོས་མ་ཡིན་སོགས་སུ་གསུང་བར་མངོན་ནོ། །
མངོན་སུམ་དུ་རྟོགས་པ་ལ་དངོས་སུ་རྟོགས་པར་གསུངས་པའང་དོན་སྤྱི་བརྒྱུད་མི་
དགོས་པར་རྟོགས་པའི་རྒྱུ་མཚན་གྱིས་བཏགས་པ་འདྲ་བས། དངོས་ཤུགས་གཉིས་
ཀྱི་ཟླས་དྲངས་བའི་དངོས་མིན་ཞིང་། ཆོས་གཅིག་བདེན་མེད་དུ་རྟོགས་ན་བརྒྱུད་ནས་
ཆོས་གཞན་ཡང་དེ་ལྟར་རྟོགས་ཞེས་པ་ལྟ་བུའང་མིན་ནོ། །
སོ་སོའི་ངོས་འཛིན་ལ་བླ་མའི་མན་ངག་གི་དྲིན་གྱིས་སེམས་དང་རིག་པ་ཤན་འབྱེད་
ཀྱི་ཁོག་ཤོག་པའི་གོ་བ་ཁྱད་པར་ཅན་རྙེད་དེ། ཕར་ཕྱིན་ཐེག་པ་དང་། རྒྱུད་སྡེ་འོག་
མའི་ལམ་མཐོན་པོ་རྣམས་དང་། ལམ་འདི་ནས་རྟོགས་པའི་རྩལ་ཆེན་རྫོགས་པ་གཉིས་
ལ་བསྒྲུབ་གཞིའི་དབང་གིས་ཁྱད་ཆེན་པོ་ཡོད་ཚུལ་ཤེས་ནས་མཐའ་བྲལ་གྱི་དེ་ཁོ་
ན་ཉིད་ཀྱང་དེའི་སྟེང་དུ་གོ་བས། གཏན་ལ་ཕེབས་པ་བྱུང་རུང་། དེའི་སྟེང་ནས་མྱོང་



རྡོ་གྲུབ་བསྟན་པའི་འོ་མས་ར་ཛད།
སྟོབས་ཀྱིས་སྒྲོ་འདོགས་ཆོད་ནུས་པའི་ཉམས་ལེན་མ་འབྱོངས་བ་ནི་མུ་དང་པོ་ལྷ་ཁང་
མཐོང་ཡང་རྟེན་གསུམ་མ་མཐོང་བ་ལྟ་བུ་སྟེ། དཔེ་འདི་ལྷག་བསམ་བསྐུལ་བ་ལས་
དེ་ལ་ཤུན་པ་ཇི་བཞིན་སྨྲ་བ་སྟེ། སོགས་དང་ཚུལ་མཚུངས། དེ་ལྟར་ཡིན་པའང་ཐེག་
མཆོག་མཛོད་ལས། རྫོགས་ཆེན་པ་ཁ་ཅིག་གིས་ཆོས་གཞི་ལ་ལུས་ནས་ལག་ཏུ་བླང་
དུ་མེད་པར་ཆོས་ཉིད་ཁ་འབྱམས་སུ་སོང་བས་འཆི་ཁ་ཐ་མལ་དུ་འཆི་བ་རྣམས་སོ། །
ཞེས་སོ། །མན་ངག་ཐོས་པའི་དུས་སུ། དང་པོར་དཀྱུས་སྟོན་པ་ན་དབྱིངས་ངོ་འཕྲོད་
ཅིང་། རྒྱུག་བྱེད་ཐད་ཀར་སྟོན་པ་ན་ཀུན་རྟོག་གི་རྡུལ་དང་བྲལ་བའི་དངས་གསལ།
བཅོས་མའི་འཇུར་མདུད་མ་སོང་བའི་ཐ་མལ། ཡུལ་སྣང་ཁོལ་བུ་བས་མ་བཅིང་
བའི་ཁྱབ་བདལ་སོགས་ཀྱི་རྣམ་ཅན་ཁྱད་པར་བ་ཞིག་བརྡ་འལ་འོལ་འཕྲོད་དེ།
དབྱིངས་རིག་དེ་གཉིས་སྦྱར་ན་རྫོགས་ཆེན་ཡིན་མདོག་ཁ་བོ་དང༌། རིག་པའི་རྣམ་
ཆ་དེ་སྤུ་རིས་ཅུང་ཟད་རེ་ཟིན་ནས་སྐྱོང་སྐབས་གཞིའི་རང་མདངས་བག་ཙམ་གསལ་
དུ་སོང་བ་འདྲ་མོ་ཡོད་ཅིང་། དེ་ནས་སྒོམ་སྐྱོན་བྱིང་བ་བསགས་པ་དང༌། ཐེག་པ་
ཐུན་མོང་གི་ཞི་གནས་སྐྱོང་བའི་དུས་ཀྱི་དངས་གསལ་སོགས་མང་པོ་ཞིག་ལ་བསྐོར་
ནས་སླར་ཡང་རིག་པ་ངོས་འཛིན་མ་ནོར་བ་ཞིག་མཐའ་བཅད་པ་ན། སྔར་ཤན་འབྱེད་
ཀྱི་གོ་བ་བརྟན་པོས་རྒྱུད་མ་སྨིན་པའི་དབང་གིས་ཉམས་མྱོང་འཆལ་ཏེ། གང་ལའང་
རིག་པ་ཞེས་གནད་ཐོག་མེ་བཙའ་བྱ་ས་མེད་པར་འགྲོ་ཞིང་། དེ་ནས་དབྱིངས་ཀྱི་
ཆའང་ཐུན་མོང་མ་ཡིན་པའི་ཀ་དག་གི་ཆ་ཤས་སུ་འཇོག་མི་ཐུབ་པར་སོང་བ་ནི་དངོས་
ཡིན་ལ་གཞི་མ་ཡིན་པ་རྟེན་གསུམ་མཐོང་ཡང་དེའི་ཁྱད་པར་མ་ངེས་པ་ལྟ་བུ་སྟེ།
ཐེག་མཆོག་མཛོད་དུ་འདི་འཆད་སྐབས། མན་ངག་ཁ་ཅིག་ཐོག་མ་གནད་ཐོག་ཏུ་
ཕེབས་ཀྱང་ཐ་མ་ཚིག་གི་མཐའ་མ་ཆོད་པས་རྗེས་ལ་དེའི་ཐོག་ཏུ་མི་གནས་པར་བྲ་
124



པར་ངག་རྫོ་གས་པ་ཆེན་པོའི་གནད་ཐོར་བུའི་སྐོར་
ཡས་པ་རྣམས་སོ། །ཞེས་གསུངས་པའི་ཕྱིར་རོ། །དེའང་ཉམས་མྱོང་འཆལ་རྗེས་སུ་
དེར་འཇོག་པ་མིན་གྱི། དེའི་སྔོན་ལ་ཉམས་རྟོགས་རྩ་བ་མི་བརླང་བས་དེ་ལྟར་བཤད་
དོ༑ ༑ཆོས་ཐམས་ཅད་སྟོང་པ་ཞེས་ཆད་མཐའ་ལ་དབྱིངས་སུ་འཁྲུལ་བ་དང༌། དེ་མ་
འཁྲུལ་ཡང་ཐེག་པ་འདིར་གནས་ལུགས་དེ་ཉིད་གཞི་ཇི་འདྲ་ཞིག་དང་སྦྱར་ཏེ་སྒོམ་
པའི་གནད་མ་གོ་བ་དང་། ཁ་ཅིག་དེ་ཙམ་གྱིས་དབུ་མའི་ལྟ་བ་རྙེད་པ་དང་རྫོགས་
ཆེན་གྱི་ངོ་སྤྲོད་ཐེབས་པ་གཉིས་མི་ཕྱེད་ཅིང་། དེ་གཉིས་དོན་གཅིག་ཏུ་བྱ་བར་ཡང་
མི་རུང་བ་ལུང་ཙམ་ལས་ཤེས་ཏེ། དཔྱད་འཇོག་གི་ཚུལ་མི་འདྲ་བས་དེ་གཉིས་ཁྱད་
ཆེ་ཟེར་བ་དང་། སེམས་ཀྱི་ངོ་བོ་སལ་ལེ་ཧྲིག་གེ་བ་ཙམ་ལ་ཐིམ་ལ་མ་རྨུག་པའི་ཡེ་
ཤེས་ནང་གསལ་སོགས་མིང་གང་བཟང་འདོགས་པ་དང་། དེ་དང་ཕྱི་རོལ་པའི་བདེ་
གསལ་རྟོག་མེད་ཀྱི་ཏིང་ངེ་འཛིན་ལ་ཁྱད་ཅི་ཡོད་བྱས་ཆེ། ཉམས་ལ་ཞེན་མི་ཞེན་
ཡོད་ཟེར་བ་སོགས་ཕོངས་ཆོས་མང་པོ། སྨྲ་བ་ནི་གཞི་དང་དངོས་གཉིས་ཀ་མ་ཡིན་
པ་ལྷ་ཁང་དང་རྟེན་གསུམ་གང་ཡང་མ་མཐོང་བ་ལྟ་བུ་སྟེ། སྔ་མ་ལས། ཐེག་པ་ཐུན་
མོང་བ་སྤྱིའི་ཚིག་གི་ལྟ་སྒོམ་ཡིད་དཔྱོད་ཀྱི་ལམ་དུ་བྱས་ནས། དོན་ངོ་མ་འཕྲོད་པས་
ཐ་མ་གར་འགྲོ་ངོ་མ་ཤེས་པ་རྣམས་སོ། །ཞེས་སོ། །
འདི་ལ་འཆི་ཁ་ཐ་མལ་དུ་ལུས་པ་ཞེས་ཁྲིད་ཡིག་ཆེན་མོར་གསུངས་ཤིང་། ཐེག་མཆོག་
མཛོད་དུ་མུ་དང་པོ་ལ་དེ་ལྟར་གསུངས་ཏེ། དེ་གཉིས་ཐ་མལ་དུ་ལུས་ལུགས་མི་འདྲ་
ཡང་། སྒོམ་བྱུང་གི་སྣེ་མ་ཟིན་པ་ལ་འདྲ་ཞིང་། དེ་ལས་མུ་གསུམ་པས་ནི་གདམས་
པའི་གནད་མ་རྙེད་པ་ཤིན་ཏུ་གསལ་ལ་དེ་ཚང་བར་རྙེད་ཀྱང་རྙེད་པ་ལྟར་གྱི་ཉམས་
ལེན་མ་འབྱོངས་པའི་སྐབས་ནི་གདུལ་བྱ་མཆོག་ལའང་ཡོད་ཚུལ་ཐོས་བསམ་སྒོམ་
པའི་གོ་རིམ་གྱིས་ཤེས་ཤིང་། དེ་གོང་སྨོས་ལྟར་མུ་དང་པོས་བསྡུས་པར་བཤད་ནའང་
125



རྡོ་གྲུབ་བསྟན་པའི་ཉི་མས་མཛད།
མི་འཐད་པ་མེད་མོད་ཀྱི། མུ་དང་པོ་ཐེག་མཆོག་མཛོད་ཀྱི་སྒྲས་ཟིན་གཙོ་བོ་ནི།
མན་ངག་གི་གནད་ཚང་བར་མ་རྙེད་པ་ལ་བྱེད་དེ། ལག་ཏུ་བླང་དུ་མེད་པར་ཞེས་
སོགས་ཀྱིས་གསལ་ལོ། །དེའི་དོན་ཡང་དཔེར་ན་བླ་མེད་ཀྱི་རྫོགས་རིམ་གཞན་ལ་
སློབ་ཚེ་འོད་གསལ་དང་ཡེ་ཤེས་ཀྱི་སྐུའི་འཇོག་ཚུལ་ལ་གོ་བ་རྙེད་ཀྱང་དེ་དག་སྒྲུབ་
བྱེད་རྩ་རླུང་ཐིག་ལེའི་རྣལ་འབྱོར་རྣམས་ལེགས་པར་མ་ཤེས་ན་མཉན་པ་ལག་སྐྱ་
མེད་པ་ལྟ་བུར་འགྲོ་བ་དེ་བཞིན་དུ། རིག་པ་དང་དེའི་གདངས་ཀྱི་འཇོག་ཚུལ་ལམ་
གཞི་དང་གཞི་སྣང་གི་གོ་དོན་སོགས་ཤེས་ཀྱང་དེ་དག་ལམ་དང་འབྲས་བུའི་ངོ་བོར་
གོ་འཕོ་བའི་ཐབས་སུ་སྐྱོང་ཐབས་ཀྱི་གནད་ངེས་པ་གསུངས་པའི་དོན་རྣམས་ལ་མ་
མཁས་ན། དེ་ནི་བསྟན་བཅོས་དོན་མང་མྱ་ངམ་གྱི། ཐང་ལ་སྐོམ་པས་གདུང་སྟེ་འཆི་
བར་ཟད། ཅེས་པ་ལྟ་བུར་འགྱུར་བའོ། །དེ་ལྟར་བྱས་ན་རྫོགས་ཆེན་གྱི་ལམ་གྱི་ཆ་
རྣམས་མ་ཚང་བ་མེད་པར་ལུས་སུ་བསྒྲིགས་པའི་གཞུང་ལ་ཉན་བསམ་རྫོགས་པར་
བྱས་པ་ཙམ་ནས་མུ་དང་པོ་གསུམ་ཕལ་ཆེར་ལས་འདའ་ཞིང་། ཉན་བསམ་སྒོམ་
གསུམ་ལེགས་པར་བྱས་ན་མཐའ་དག་ལས་འདའ་བར་ནུས་སོ་ཞེས་པར་གསལ་ཏེ།
ལམ་གྱི་དངོས་གཞི་དང་། དངོས་གཞིའི་གདམས་པ་གཉིས་ཀྱི་ཁྱད་ཆོས་སོ་སོ་ནས་
བསྟན་ཏོ། །གལ་ཏེ་ཁྲིད་ཡིག་ཏུ་མུ་གཉིས་པ་སྟོན་སྐབས། རྟོག་དཔྱོད་ཀྱིས་གོ་ཡང་
མྱོང་ཐོག་ཏུ་མ་ཆགས། ཞེས་གསུངས་ཤིང་། དང་པོའི་ཚེ་ཚིག་ཙམ་ལ་ལྟ་སྒོམ་ཡིན་
པར་ཡིད་བརྟན་འཆའ་བ་ཞེས་གསུངས་པས་འདིར་བཤད་པ་རྣམས་ཅི་ལྟར་རུང་ཞེ་
ན༑ སྐྱོན་མེད་དེ། སྔ་མ་ནི་མྱོང་བ་བརྟན་པོ་མ་ཆགས་པས་དམན་པ་ལ་དགག་སྒྲ་
སྦྱར་བ་ཡིན་པར་གོང་དུ་དྲངས་པའི་ལུང་གིས་ཤེས་པའི་ཕྱིར་དང་། ཕྱི་མའང་བསམ་
བྱུང་ཐོས་བྱུང་དང་ཕྱོགས་གཅིག་ཏུ་བསྡུས་ནས་བསྟན་པ་ཡིན་པའི་ཕྱིར་རོ། །བརྗོད་
126



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པར་བྱ་བ་གཞན་ཡང་ཡོད་དེ་ཐོ་ཙམ་མོ། །
དེ་ནས་མུ་བཞི་པ་ནི། ཐེག་མཆོག་མཛོད་ལས། རིག་པ་དངོས་སུ་མཐོང་བས་ལྟ་
སྒོམ་ཡིན་སྙམ་ལ་རག་མ་ལས། གཞི་མཐོང་བས་ལྡོག་པའི་ས་མེད་པ་ཞེས་གསུངས་
ཏེ༑ གོང་མ་རྣམས་དང་སྦྱར་ན་ཤིན་ཏུ་སླའོ། །འདི་དག་གཞུང་སྤྱི་སྐད་ལ་གྲགས་
པའི་དངོས་གཞིའི་སྒྲ་བཤད་མིན་གྱི། རྫོགས་ཆེན་ལ་འཇུག་ཚུལ་དེ་ལ་དངོས་དང་
གཞི་གཉིས་ཕྱེ་སྟེ་དེ་ལ་མུ་བརྩིས་པའོ། །
བདག་འདྲ་བས་ཀུན་མཁྱེན་བླ་མའི་དགོངས་པ་ཤོད་མི་ཐུབ་ཀྱང་། འཕྲལ་དུ་ཡིད་
ལ་ཤར་ཚུལ་ཅུང་ཟད་ཅིག་བཀོད་པར་ཟད་དེ་ཉིད་ལྟ་བུའི་མཁྱེན་རབ་ཅན་གྱིས་རྒྱ་
ཆེར་དཔྱད་པར་མཛོད་ཅིག དགེ་ཞིང་བཀྲ་ཤིས། གང་གི་རང་བཞིན་སྤྲོས་པས་མི་
མཚོན་པ། །བརྟན་གཡོ་ཀུན་གྱི་གཉུག་མའི་དེ་ཁོ་ན། །རྒྱུད་སྡེ་རྒྱ་མཚོའི་སྙིང་པོའི་
དོན་གཅིག་པུ། །དཔལ་ལྡན་བླ་མའི་ངོ་བོར་ཤེས་པས་འདུད། །ཐེག་མཆོག་རྡོ་རྗེ་
སྙིང་པོའི་ཆོས་ཚུལ་ལ། །མོས་པའི་བློ་ལྡན་ཁྱོད་ཀྱིས་གང་དྲིས་པ། །དེ་འདྲ་བདག་
བློའི་རྩལ་གྱིས་ཤོད་དཀའ་ཡང་། །བླ་མའི་ལུང་ལ་བརྟེན་ནས་ཆ་ཙམ་དབྱེ། །དེ་ལ་
སྤྱིར་རྫོགས་ཆེན་གྱི་གདམས་པའི་ཟབ་ཁྱད་མཐའ་ཡས་ཀྱང་། རྩ་བའི་གནད་ནི།
ཡོན་ཏན་རིན་པོ་ཆེའི་མཛོད་ལས། གང་དག་སེམས་ལས་འདས་པའི་རིག་པ་ནི། །
རང་བཞིན་རྫོགས་པ་ཆེན་པོའི་ཁྱད་ཆོས་ཡིན། །ཞེས་གསུངས་པ་ལྟར་སེམས་རིག་
ཤན་འབྱེད་ལ་ཐུག་པས། །དེ་ཉིད་གནད་དུ་བཟུང་ཚུལ་བྲིས་འདུག་པ་ནི་དམ་པའི་
གསུང་སྒྲོས་མ་ནོར་བར་ཟིན་པ་སྟེ་རྗེས་སུ་ཡི་རང་ལགས། གཉུག་མའི་རིག་པ་དང་།
འོད་གསལ་རྡོ་རྗེའི་སེམས་གཉིས་དོན་གཅིག་ལ། དེ་ཉིད་སྔགས་བླ་མེད་ཀྱི་རྒྱུད་སྡེ་
ཐམས་ཅད་དུ་རྩལ་འདོན་མཛད་ནས་མ་བཤད་པ་མེད་ཀྱང་། རླུང་སེམས་དབུ་མར་
127



རྡོ་གྲུབ་བསྟན་པའི་ཉི་ར་ས་མཛད་
འཛུད་པའི་མན་ངག་གིས་ཀུན་རྟོག་བཅད་པའི་སྐབས་སུ་འོད་གསལ་ངོས་བཟུང་སྟེ་
སྒོམ་པའི་ཕྱོགས་ཁོ་ན་མང་ལ། ལུགས་འདིར་ནི་ཀུན་རྟོག་གི་སྟེང་ན་འོད་གསལ་
ཏིལ་འབྲུ་སྣུམ་ཁྱབ་ལྟར་གནས་པའི་དུས་ཉིད་ན་བཅར་ཕོག་ཏུ་ངོས་བཟུང་སྟེ་སྐྱོང་
ཚུལ་སྟོན་པའི་ཁྱད་ཆེ་ཞིང༌། དེའི་དབང་གིས་ཡེ་ཤེས་མཆོག་སྒྲུབ་པ་ལ་རྩོལ་བ་ཆེ་
ཆུང་དང་མང་ཉུང་ཡང་ཆེས་མི་འདྲའོ། །དེའི་དབང་དུ་བྱས་ནས་ད་ལྟའི་ཤེས་པ་ཐ་
མལ་བའམ། ད་ལྟའི་རིག་པ་མ་བཅོས་པ་ངོ་སྤྲོད་ལུགས་ལ་ཆོས་དབྱིངས་མཛོད་
འགྲེལ་དུ་ཚུལ་བདུན་གསུངས་པ་སོགས་རྣམ་གྲངས་མང་ཡང་། རེ་ཞིག་སྟོང་ཉིད་
ཀྱི་ལྟ་བའི་སྟེང་ནས་ངོ་སྤྲོད་ཚུལ་ཙམ་བརྗོད་ན། ཕྱོགས་གཞན་དུ་རང་སེམས་སྐྱེ་
འགག་གནས་གསུམ་དང་བྲལ་བར་གཏན་ལ་ཕབས་ནས། དེ་ལྟར་ཕབས་པའི་སྟོང་
ཆ་དེ་ལས་ཡིད་གཞན་དུ་མ་ཡེངས་པར་བྱས་ཏེ་སྒོམ་པ་ཡིན་ཡང་། འདིར་དེ་ལྟར་མི་
བྱེད་ཀྱི་བྱུང་ནས་འགྲོ་གསུམ་བཙལ་ནས་ཡུལ་དང་ཡུལ་ཅན་གྱི་དམིགས་གཏད་
གཤིགས་པའི་དུས་སུ་འདིའོ་ཞེས་བཟུང་དུ་ཅི་ཡང་མ་རྙེད་པའི་ངང་དེར་བཟོ་མེད་
རང་བབས་ཀྱི་ཤེས་པ་སྟོང་གསལ་སྤྲོ་བསྡུ་དང་བྲལ་བ་ཞིག་འཆར་ཏེ། བཞི་ཆ་གསུམ་
བྲལ་གྱི་རིག་པ་ཞེས་བྱ་བ་ཡིན། དེ་ཉིད་ལ་བཅོས་སླད་ཀྱི་དྲི་མས་མ་ཕོག་པར་ལྷོད་
ཀྱིས་གློད་དེ་འཇོག་པ་ནི། རིག་པ་རྟེན་མེད་དུ་ཞོག་དང་རྣལ་འབྱོར་པ། ཞེས་གསུངས་
པའི་དོན་མ་ནོར་བ་ཡིན་ནོ། །
དེའང་སྔོན་འགྲོའི་དུས་སུ་སེམས་ཀྱི་མཚང་བཙལ་བ་དང་། དངོས་གཞིའི་ཚེ་དེ་ལྟར་
བཙལ་བའི་སྟེང་ནས་རིག་པ་ངོ་སྤྲོད་པ་གཉིས་མ་འཛིང་བ་དགོས་ཏེ། ཀུན་མཁྱེན་
ཆོས་རྗེ་དང་གཏེར་བདག་གླིང་པ་སོགས་ཀྱི་གཞུང་ན་གསལ་ལོ། །སེམས་ཀྱི་ཆ་
ཐམས་ཅད་རིག་པར་ཐག་བཅད་ཅེས་བྲིས་འདུག་པ་འདི་ལ་ཞུ་དག་བྱས་ན། སེམས་
128



ར་ན་ངག་རྫོ་གས་པ་ཆེན་པོའ ་གནད་ཐོར་བུའི་སྐོར།
ཀྱི་ཆ་ཐམས་ཅད་རིག་པའི་རང་རྩལ་དུ་ཤར་བ་ཡིན་གྱི། རིག་པ་དངོས་མིན་ཟེར་
དགོས་ཏེ། གཞན་དུ་ན་སེམས་རིག་ཤན་འབྱེད་ཅེས་པའང་རིག་པ་དང་རིག་པ་ཤན་
འབྱེད་ཅེས་པར་འགྱུར་བའི་ཕྱིར་རོ། །ཡུལ་སེམས་ཐམས་ཅད་རིག་པའི་རྩལ་དུ་ཐག་
ཆོད་ཀྱང༌། ཉོན་མོངས་པ་དང་རྣམ་རྟོག་ཁ་མ་བྲིན་འཆིང་ཨེ་ནུས། ཞེས་སོགས་འདྲི་
བ་ལ་སྤྱིར་འོད་གསལ་ལ་སྲབ་འཐུག་གི་རིམ་པ་མང་པོ་ཡོད་པས། དང་པོའི་དུས་
སུ་རིག་ཐོག་ནས་མ་ཡེངས་ཀྱང་། དགེ་སྡིག་གི་རྟོག་པ་སྣ་ཚོགས་ཆུ་རླབས་ལྟར་
འབྱུང་བ་མང་དུ་ཡོད་ལ། དེ་ལྟར་འབྱུང་ཡང་རྩ་བ་རིག་པའི་ཡེ་ཤེས་རང་མལ་ནས་
མ་གཡོས་པའི་དབང་གིས། ཀུན་རྟོག་དེ་རྣམས་སྐད་ཅིག་དང་པོར་ཐོལ་གྱིས་ཤར་
ཡང་། གཉིས་པར་དེའི་རྒྱུན་མཐུད་མི་ནུས་པར་འོད་གསལ་གཉུག་མའི་དབྱིངས་སུ་
སིབ་ཀྱིས་ཐིམ་འགྲོ་བས་རྒྱུད་མི་འཆིང་ཞེས་གསུངས་ཏེ། མི་འཆིང་བའི་རྒྱུ་མཚན་ནི།
སྐད་ཅིག་གཉིས་པར་རྒྱུན་མ་མཐུད་པ་གཅིག་པུ་དེ་མིན་གྱི། རྣམ་རྟོག་སྐད་ཅིག་དང་
པོ་སྐྱེ་དུས་ནས་འོད་གསལ་གྱི་དགོངས་པའི་རྒྱུས་ཐེབ་པའི་གནད་ཀྱིས་ཡིན་ཏེ།
བསྐྱེད་རིམ་ཙམ་ལ་གནས་པའི་སྔགས་པས་ཀྱང་སྣང་སྤྱོད་ཐམས་ཅད་ལྷའི་རྣལ་འབྱོར་
གྱི་རྒྱས་ཐེབས་པའི་དབང་གིས་བསྒུལ་བསྐྱོད་འགྲོ་འདུག་སོགས་གཞན་ལ་ལུང་མ་
བསྟན་དུ་འགྲོ་བ་རྣམས་ཀྱང་སྔགས་དང་ཕྱག་རྒྱ་ལ་སོགས་པ་ཚོགས་གཉིས་ཀྱི་སྒོ་
རླབས་པོ་ཆེར་འགྱུར་བར་གསུངས་ན། དེ་ལྟ་ཅི་སྨོས་པའི་ཕྱིར་རོ། །འོན་ཀྱང་རིག་
ཐོག་ཏུ་མཉམ་པར་མི་འཇོག་པར། གང་ཤར་ཐམས་ཅད་རིག་པའི་རང་རྩལ་དུ་
ཤེས་པའི་གོ་ཡུལ་ཡོད་བ་ཙམ་གྱིས་ནི་རང་གྲོལ་གྱི་གདེངས་ཚད་རྗེས་མཐུན་ཙམ་
ཡང་མི་རྙེད་པས། འཇིག་རྟེན་ཕལ་བ་ལྟར་ལས་ཉོན་གྱི་འཁྲུལ་བའི་གཞན་དབང་
དུ་འགྲོ་བར་ཟད་དོ། །འདིའི་མཉམ་བཞག་ཏུ་གཉིས་སྣང་ནུབ་ཨེ་དགོས། གཉིས་
129



རྡོ་གྲུབ་བསྟན་པའི་ཉི་མས་མཛད
སྣང་མ་ནུབ་པར་རྫོགས་ཆེན་གྱི་རིག་པ་ངོ་མ་ཕྲོད་པ་ཨེ་ཡོད། ཅེས་པར། སྣང་བཞིའི་
རྟོགས་པ་མཐོན་པོར་སླེབས་དུས་མཉམ་བཞག་ཏུ་གཉིས་སྣང་གི་སྤྲོས་པ་མཐའ་དག་
ཞི་བ་འབྱུང་ཡང་། རྫོགས་ཆེན་གྱི་རིག་པ་ལ་མཉམ་པར་བཞག་ཚད་དེ་ལྟར་འོང་བ་
མིན་ཏེ། གོང་དུ་འོད་གསལ་སྲབ་འཐུག་གི་རིམ་པ་མང་པོ་ཡོད་པར་བཤད་པ་དེས་
ཤེས་སོ། །དྲན་པའི་རྒྱུན་བསྐྱངས་ནས་བསྒོམ་པས་ནམ་ཞིག་རིག་པ་ཉིད་ཀྱི་སྟེང་
ནས་དྲན་པ་ཞིག་སད་འོངས་ཞེས་ཞལ་རྒྱུན་ལས་ཐོས་ཀྱང་ཞིབ་ཏུ་རྩད་གཅོད་པ་མ་
བྱུང་བས་དེ་ཇི་ལྟར་ཡིན། ཞེས་པར། ཐུན་མོང་སེམས་གནས་ཀྱི་བསམ་གཏན་ལ་
གནས་ཆ་ཡོད་ཀྱང་གློ་བུར་བའི་རྟེན་ཅན་ཡིན་ཕྱིར་རླབས་ཆུང་ལ། རིག་པ་རང་གནས་
ཀྱི་བསམ་གཏན་ནི་གཉུག་མའི་རང་གཤིས་ཡིན་པས་ཆོས་ཉིད་ཀྱི་རླན་དང་མི་འབྲལ་
བར་ཐེག་མཆོག་མཛོད་དང་རྣམ་མཁྱེན་ཤིང་རྟ་ལས་གསུངས་པ་ལྟར། རིག་ཐོག་ན་
འདུ་བྱེད་ཀྱི་དྲན་པ་ཞེས་གྲགས་པ་དམིགས་གཏད་ཅན་གྱི་དྲན་འཛིན་མེད་ཀྱང་། །
རྩོལ་མེད་རང་བཞག་གི་དྲན་པའམ། ཆོས་ཉིད་མ་བཅོས་པའི་དྲན་པ་ཞེས་འོད་
གསལ་རང་ས་ཟིན་ཅིང་། རྩལ་ཐོག་ཏུ་མི་འཆོར་བར་བྱེད་པའི་གཉུག་མའི་དྲན་པ་
ཡོད་ཅེས་པ་ཡིན་ནོ། །དེ་ནི་བསྒོམ་སྟོབས་ཀྱིས་རིག་པ་མངོན་དུ་གྱུར་པ་དང་མཉམ་
དུ་གསེར་དང་དེའི་རང་འོད་ལྟར་ཤུགས་འབྱུང་ལ་འོང་བ་ཡིན་གྱི། ཆེད་དུ་གཉེར་
ནས་དྲན་པ་བརྟེན་དགོས་ཕན་ཆད་སེམས་ཀྱི་ཕྱོགས་ལས་མི་འདའ་འོ། །འོན་ཀྱང་
གཉུག་མའི་དྲན་པ་དེ་མངོན་དུ་བྱ་བའི་ཐབས་སུ་དང་པོར་འདུ་བྱེད་ཀྱི་དྲན་པ་བརྟེན་
ནས་རིག་ངོ་སྐྱོང་བ་ནི་མི་འགོག་སྟེ། མན་ངག་མཛོད་ལས། དང་པོའི་ལས་ཅན་འདུ་
བྱེད་མ་ཡེངས་བྱ། །ཞེས་སོགས་གསུངས་པ་བཞིན་ནོ། །འདིའི་རྣལ་འབྱོར་པ་འཆི་
དུས་ཐིམ་རིམ་ཇི་ལྟར་འོང་། དེ་དུས་འཕེན་པ་གཏོང་ཨེ་དགོས། ཞེས་པར། ས་ས་
130



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལ་ཐིམ་པ་སོགས་ནས། རྣམ་ཤེས་ནམ་མཁའ། ནམ་མཁའ་འོད་གསལ། འོད་གསལ་
ཟུང་འཇུག ཟུང་འཇུག་ཡེ་ཤེས། ཡེ་ཤེས་ལྷུན་གྲུབ་ལ་ཐིམ་པའི་བར་དང་། མཐར་
ལྷུན་གྲུབ་ནང་དབྱིངས་སུ་སྡུད་པའི་ཚུལ་བཅས་རྒྱ་ཆེར་ཐེག་མཆོག་མཛོད་དང་།
གནད་འདུས་ཁྲིད་ཡིག་ཡེ་ཤེས་བླ་མར་གསལ་བས་དེར་གཟིགས་ཤིག འདི་དུས་
སྣང་མཆེད་ཐོབ་གསུམ་རྒྱུད་གཞན་ནས་བཤད་ཚོད་ལྟར་འཆར་དགོས་མི་དགོས་ལ་
སྣ་ཚོགས་སྨྲ་ཡང་། དོན་གནས་ནི་འདིའི་ལུགས་ཀྱི་རིག་པ་དང་། འོད་གསལ་གྱི་ཡེ་
ཤེས་གཅིག་ཡིན། དེས་ན་སྣང་མཆེད་ཐོབ་གསུམ་གྱི་མཐའི་འོད་གསལ་རྫོགས་ཆེན་
གྱི་རིག་པ་དངོས་ཡིན་ཡང་། རྫོགས་ཆེན་གྱི་རིག་པ་འཆི་དུས་མངོན་དུ་བྱེད་ཚུལ་ལ་
སྣང་མཆེད་ཐོབ་གསུམ་བཤད་ཚོད་བཞིན་འོང་བའི་ངེས་པ་མེད་དེ། འོད་གསལ་
འཆར་ཚུལ་ལ་གང་ཟག་གི་ཁྱད་པར་གྱིས་མི་འདྲ་བ་སྣ་ཚོགས་ཤིག་སྣང་བའི་ཕྱིར་ཏེ།
སྦས་རྒྱུད་གཞན་དང་དུས་འཁོར་དང་། འདི་ནས་གསུངས་པའི་འོད་གསལ་དུ་ཐིམ་
པའི་རིམ་པ་མི་འདྲ་བ་བཞིན་ནོ། །ཆོས་འདིའི་ཁྱད་པར་གྱི་གདུལ་བྱ་རྣམས་འཆི་
བའི་དུས་ཀྱི་ཐིམ་རིམ་ནི་གོང་དུ་སྨོས་པ་ལྟར་ཡིན་ལ། དེའི་ཚེ་འཕེན་པ་སྔོན་དུ་གཏོང་
བ་ནི་གལ་ཆེ་སྟེ། མགྲོན་པོ་ལ་བརྒལ་བ་ཚང་སྤྲུགས་སུ་གདབ་པ་ཞེས་བླ་མའམ་རྡོ་
རྗེའི་སྤུན་གྱིས་བར་དོའི་གདམས་པ་ཕོག་ནས་གསལ་ལེགས་པར་བཏབ་སྟེ། འདི་
བཞིན་དུ་བར་དོར་མི་བརྗེད་པར་སྐྱོང་དགོས་སྙམ་དུ་ངེས་པར་བྱས་ནས་འཆི་བ་ཡང་
དེ་ཡིན་ནོ། །སླར་ཡང་མཉམ་བཞག་གི་སྔོན་དང་། དངོས་གཞིའི་སྐབས་དང་།
རྗེས་ལ་ཇི་ལྟར་བྱ་བ་གོ་སླ་བ་ཞིག་ཤོད་ཅེས་པར། ལར་དགེ་སྦྱོར་ཅི་བྱེད་ཀྱང་འཇིག་
རྟེན་གྱི་གཡེང་བ་བཅད་ནས་སྐྱོང་བ་གལ་ཆེ་ལ། ལྷག་པར་རྫོགས་ཆེན་སྒོམ་ན་ཆོས་
དང་ཆོས་མིན་གྱི་བྱ་བཞག་ལང་ལོང་མང་པོ་ཙམ་གྱིས་བཞག་སྟེ་ལས་རླུང་དལ་ཞིང་
131



རྡོ་གྲུབ་བསྟན་པའི་ཉི་མས་མཛད།
ཞི་བའི་ཐབས་ལ་འབད་དགོས། མཉམ་བཞག་དངོས་ཀྱི་ཚེ། དང་པོ་རིག་པ་རྗེན་
ལ་བཏོན་ནས། དེ་ཉིད་བཅོས་བསྒྱུར་སྤང་བླང་གི་ལྷད་མ་ཞུགས་པར་རང་བབས་
སུ་བཞག་ཅིང་། རྣམ་རྟོག་འཕྲོ་ན་ཕར་རྣམ་རྟོག་གི་རྗེས་སུ་མི་འབྲང་བར། རིག་ཐོག་
ཏུ་ཚུར་རང་སོ་བཟུང་བ་གནད་ཡིན། བདེ་གསལ་མི་རྟོག་པའི་ཉམས་སོགས་བཟང་
ངན་གྱི་རྣམ་པ་གང་བྱུང་ཡང་། དེ་ལ་རྩིས་གདབ་ཀྱི་རྗེས་གཅོད་བྱས་ཕན་ཆད་རིག་
པ་རང་མལ་ནས་གཡོས་ཏེ་རྩལ་ཐོག་ཏུ་ཤོར་བ་ཡིན་པས་སྔར་བརྗོད་པ་ལྟར།
རིག་པ་རྟེན་མེད་དུ་འཇོག་པ་ཁོ་ན་འགག་དོན་དུ་ཤེས་དགོས། མཉམ་རྗེས་གཉིས་
ལ་རིག་པ་མེ་ལོང་གཡའ་བཤུས་མ་བཤུས་ལྟ་བུའི་ཁྱད་ཡོད་ཀྱང་། སྐྱོང་ཚུལ་གྱི་
རིགས་མི་འདྲ་བ་མེད་པས། དཔལ་སྤྲུལ་རིན་པོ་ཆེས། མཉམ་བཞག་རྗེས་ཐོབ་ཐ་
དད་མེད། །ཅེས་གསུངས་པ་ཡིན། ཡུལ་སྣང་ལ་དེར་འཛིན་གྱི་འཁྲུལ་པ་ལུ་གུ་རྒྱུད་
དུ་ཤར་ཚེ་སྣང་བའི་དབང་དུ་ཤེས་པ་སོང་ནས་ཆགས་སྡང་སོགས་ལས་དང་ཉོན་མོངས་
པའི་དགྲ་རྣམས་མགོ་རྒྱལ་དུ་འགྲོ་བ་ཡིན་ལ། རིག་པའི་ངང་མ་ཤོར་ན་སྤྱོད་ཡུལ་
ཐམས་ཅད་དེའི་རང་མདངས་སུ་ཤར་ནས་རིམ་གྱིས་བརྟུལ་ཞུགས་ཀྱི་དྲོད་ཐོབ་པར་
འགྱུར་བ་ལགས། ཞེས་པའང་དད་དམ་བརྩོན་པའི་ཡོན་ཏན་དང་ལྡན་པ་ཧོར་འོད་ཟེར་གྱི་ངོར།
བསྟན་པའི་ཉི་མས་འཕྲལ་དུ་བྲིས་པ་དགེ།
132



མན་ངག་རྫོགས་པ་ཆེན་པོའི་གུནང་ཐོར་བུའི་སྐོར།
༄༅། །རྣམ་རྟོག་ངོ་ཤེས་པ་དང་རིག་པ་ངོ་ཤེས་པ་གཉིས་ཁ་ཁ་ཁུ་ཁུ་རེད། རྣམ་རྟོག་
གི་ངོ་འཚོ་བ་ལ་དགོས་པ་ཅི་ཡང་མེད། འདི་སྒོམ་ཟེར་རྒྱུའི་ངོ་བོ་ངོས་བཟུང་མེད་
རུང་། གསལ་སྟོང་བརྗོད་མེད་ཀྱི་ངོ་བོ་ཧ་གོ་བཞིན་དེའི་ངང་མ་ཤོར་བར་བསྡད་ན་
རེད་ཡོད། དེ་ཡང་རང་ངོ་རང་གི་ཧ་གོ་བ་ཙམ་མ་གཏོགས་གོ་རྒྱུ་དང་གོ་མཁན་གཉིས་
ཡོད་ལེ་མ་རེད། རིག་པ་ཧུར་བྱུང་ཟེར་བ། བྱིང་རྨུགས་འཕྲོ་རྒོད་ཡོང་ཤོམ་བྱེད་དུས་
དེ་ལ་ཕར་སྤང་བླང་མི་བྱེད་པར། རྩ་བ་བརྗོད་མེད་ཀྱི་རིག་པ་རང་ཉིད་གཟེང་བསྟོད་
གསལ་ངར་བཏོན་ནས་ཚུར་རང་ས་འཛིན་པ་དེ་ལ་ཟེར། །
འོ་དེ་ཡིན། རྣམ་རྟོག་ངོ་ལ་བལྟ་བ་སོགས་དེ་འདྲའི་རིག་ཐམས་ཅད་བཟོ་བཅོས་ཤ་
སྟག་རེད། བཟོ་བཅོས་ཐམས་ཅད་དང་བྲལ་བའི་རིག་པ་ཁོ་རང་གཅེར་བུར་ཕུད་དེ་
བསྐྱང་བའི་སྐྱོང་བྱེད་ཀྱི་དྲན་པ་ཡང་སྐྱོང་རྒྱུའི་རིག་པ་ཁོ་རང་གི་ཀློང་དུ་ལན་ཚྭ་ཆུར་
ཞུ་བ་ལྟར་ཐིམ་འགྲོ། དེ་ལྟར་བསྐྱང་ན་ནོར་ས་གཞན་མེད། གེགས་སེལ་བོག་འདོན་
ཐམས་ཅད་བླ་མའི་རྣལ་འབྱོར་ལས་ཟབ་པ་མེད་པས་རང་གི་ལག་གི་ཡིད་བཞིན་
ནོར་བུ་ཐང་ལ་མ་འཕེན་ཨང་དགེ། རག་པ་མངོན་ཞེན་དང་འཕྲ་བ་གཤིས་ཤོར་
སོགས་ཀྱི་སྐོར་རྣམས་རིག་པ་ལས་གཞན་དུ་གོལ་བའི་སེམས་འཛིན་མཁན་གྱི་སྐད་
ཆ་རེད། རིག་ཐོག་ན་དེ་འདྲའི་གོལ་ས་མང་པོ་ཡོད་ན་རིག་པ་ཀུན་ཏུ་བཟང་པོ་ཅི་ལ་
ཟེར། དེའི་ཕྱིར་རིག་ངོ་སྐྱོང་དུས་འདི་ལ་མངོན་ཞེན་ཨེ་ཡིན་གཤེས་ཤོར་གྱི་དོགས་
པ་ཨེ་ཡོད་སྙམ་ནས་རེ་དོགས་ཙབ་ཙུབ་མང་པོ་སྤེལ་བ་ནི་ཆུ་དངས་བའི་ནང་དུ་ཟླ་
གཟུགས་དཀར་ལྷག་གེ་འོང་དུས་ཆུ་དབྱུག་མདོང་གིས་བསྙོག་ནས་ད་ཟླ་བ་ཀ་རེད་
ཟེར་བ་དང་འདྲ་བར་གོ་ལགས། ལུས་རླུང་འཁྲུགས་པ་དང་། སེམས་ཁ་དྭངས་དུབ་
133



རྡོ་གྲུབ་བསྟན་པའི་ཉི་མས་མཛད།
རྣམ་རྟོག་མང་ཉུང་སོགས་སྣ་ཚོགས་འོང་བ་ནི་རིག་ངོ་ཧ་ལམ་ཙམ་མཐོང་ཡང་ཉམས་
ལེན་རྩལ་མ་རྫོགས་ཤིང་རིག་ཐོག་ཏུ་བརྟན་པ་མ་ཐོབ་པའི་ལན་པས་རེ་དོགས་བྱེད་
གི་མི་འདུག་པར་ག་ལེར་སོས་བརྡལ་ནས་བསྒོམ་ན་རིམ་གྱིས་སྐྱེ་ཀྱུ་རེད། དཔེར་ན་
ལྷ་སར་འགྲོ་དུས་ལམ་མ་ནོར་བ་ཞིག་ཤེས་དགོས། དེ་ཤེས་རུང་མགྲོན་པོ་འགྲུལ་
བ་གར་མཐོང་གི་རྗེས་སུ་འཁྱམ་གིན་བསྡད་ན་ལྷ་སར་རིག་དུས་ཡོད་ཀྱུ་མ་རེད་པས་
རང་ལམ་ནག་དེད་བྱེད་པ་གལ་ཆེ་བ་འདྲ། གདང་མངོན་གྱུར་གྱི་ཆ། རྣམ་རྟོག་དང་
བྲལ་བ་འོད་གསལ་བའི་རྣམ་པ་ཅན་དེ་རིག་པ་ཨེ་རེད་ཟེར་བ་ནི་གཤིས་རང་བབས་
བརྗོད་མེད་ཀྱི་ངང་དེ་ལ་བཅོས་བསྒྱུར་གཏན་ནས་མ་ཕོག་ན་ཡིན་འདུག མཚན་མོ་
ཡང་རིག་པ་རང་བབས་སུ་བཞག་བཞིན་དུ་གཉིད་ལོག་ན་རིམ་གྱིས་ཉམས་ལེན་གཉིད་
དང་འདྲེས་འགྲོ་རྒྱུ་རེད་ཀྱང་ཉིན་མོའི་རྣམ་འབྱོར་ལ་མ་བརྟན་བར་དུ་དཀའ་བར་སྣང་
ངོ་༑ ༑ཐུང་མྱུར་དུ་དགེ་སྦྱོར་གཉིད་རྨི་དང་བསྲེ་ཨེ་ཐུབ་བསམ་ན་ཉིན་པར་གྱི་དུས་
སུ་ད་ལྟ་གཉིད་སྐབས་ཡིན་ཅིར་སྣང་ཅི་བྱེད་འདི་ཐམས་ཅད་རྨི་ལམ་དངོས་ཡིན་
སྙམ་པའི་དྲན་འཛིན་ཤུགས་གྲགས་རྒྱུན་ཆགས་སུ་བརྟེན་ནས་ཉམས་ལེན་དང་བསྲེ་
བ་དང༌། ཉལ་ཁའང་གཉིད་ཀྱི་རིང་ལ་ཉམས་ལེན་སྐྱོང་དགོས་སྙམ་པའི་འཕེན་པ་
དྲག་པོ་བཏང་ན་ཟབ་པར་གསུངས། ཧ་ཤང་གི་ལྟ་བ་དང་། ཞི་གནས་རྟོག་མེད་དང་།
སེམས་ཧད་པོ་གསུམ་གྱི་ཁྱད་པར་གང་ཡིན་ཟེར་བར། དང་པོ་ནི་ཅི་ཡང་མི་བསམ།
ཡིད་ལ་མི་བྱེད་པ་ཁོ་ན་ཟབ་མོའི་ལམ་དུ་འདོད་པ་ཞིག་རེད།
གཉིས་པ་ལ་བཤད་རྒྱུ་མང་ཡང་མདོ་རྩ་བྱིང་རྒོད་ཀྱི་སྐྱོན་གཉིས་བཅད་ནས་སེམས་
གསལ་དྭངས་ཀྱི་སྟེང་དུ་བརྟན་ཆ་ཐོབ་པ། གསུམ་པ་འདི་ལ་མཆོག་དམན་བར་མ་
སྣ་ཚོགས་ཡོད་པས་ཟེར་ཚོད་མེད་དེ་ཐ་ན་སྤྲང་པོ་ཁྱི་མང་གི་རུབ་དུས་ཀྱང་སེམས་
134



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཧད་དེ་བ་སྟེ་ཨི་མི་འོང་ཧ་ཧ། དེ་ཐམས་ཅད་གློ་བུར་འཁོར་བའི་སེམས་ཁོ་ནས་སྟེང་
ནས་འགྲོ་བ་རེད་མ་གཏོགས་སེམས་རིག་ལ་ཤན་ཕྱེས་ཏེ་རིག་པ་རྐྱང་འདེད་བྱེད་པ་
ནི་གཅིག་ཀྱང་ག་ལ་ཡོད། རྣམ་རྟོག་ལ་དགག་སྒྲུབ་རྗེས་འབྲང་གང་ཡང་མ་བྱས་
པར་སེམས་རང་བབས་སུ་བཞག་པ་འདི་ཡིན་གྱི་ངོས་བཟུང་མེད་ཀྱང་ཡེ་ནས་བཅོས་
བསླད་ཀྱི་དྲི་མ་ཞུགས་པའི་སེམས་ཀྱི་རང་གཤིས་རིག་ཆ་སང་ངེ་བ་དེའི་སྟེང་ནས་
མ་གཡོས་ན་དེ་གའི་ཆོག དེའི་ཚེ་རྣམ་རྟོག་བདག་མེད་དུ་བསྒྱུར་བ་ལ་སྐྱོན་ཅི་ཡང་
མེད། དེ་འདྲའི་རྣམ་རྟོག་ཤར་ཡང་མི་གནོད་པ་ཡིན། བླ་མ་ལ་མོས་གུས་བཅོས་
མིན་ཡོད་རུང་ད་དུང་བླ་མ་ཡང་ཡང་གསལ་བཏབ། ཡང་ཡང་བཀའ་དྲིན་དྲན་ནས་
མོས་གུས་ཀྱི་རྒྱུན་གོང་འཕེལ་དུ་སྤེལ་ན་བཟང་། ཀུན་གཞི་ནི་གློ་བུར་བའི་ཡིད་ཤེས་
ཕྲ་མོ་རྣམ་རྟོག་རགས་པ་མ་མཆེད་པའི་གནས་ཆ་སྟེང་པོ་ཡིན་ལ། རིག་པ་ནི་གློ་
བུར་བའི་བསླད་ཆ་ལས་འདས་པའི་རང་བབས་གཤིས་ཀྱི་བཞུགས་ཚུལ་རྗེན་པའི་
ངོ་བོ་ཡིན་པས་ཀུན་གཞི་ལས་སད། རྣམ་རྟོག་རགས་པའི་སྟེང་དུ་མ་ཤོར་བའི་བར་
དེར་ངོས་འཛིན་དགོས། རྣམ་རྟོག་གི་འཕྲོ་བ་འཕྲ་རགས་ངོས་ཟིན་མི་ཟིན་གྱིས་རིག་
པ་དང་ཀུན་གཞིའི་ཁྱད་ཕྱེ་མི་ཐུབ། སེམས་རྟོག་མེད་ཀྱི་ངང་ལ་འཕྲོ་ཆ་ཕྲ་རགས་ངོས་
ཟིན་པ་ཙམ་སྒོམ་གྱི་མཐིལ་དུ་འཛིན་མཁན་མང་ཡང་དེའི་ཀུན་གཞིའི་གཡའ་མི་ཆོད།
གནས་ཆ་ལྟེམ་མེ་བ་ལྟ་བུ་དང་གློ་བུར་བའི་གསལ་ཆ་དྭངས་ཆ་སོགས་ཡོད་རུང་རྒྱ་
ཆད་ཕྱོགས་ལྷུང་ཅན་གྱི་འཛིན་ཆ་ཐུམ་ཐུམ་འདྲ་བ་དེ་ཀུན་གཞི་དང་ཀུན་གཞིའི་རྣམ་
ཤེས་ལས་མི་འདའ། གནས་ཆ་སྟེང་པོ་ལས་སད། འགྱུ་ཆ་ཕྲ་རགས་སུ་མ་མཆེད་
པའི་བར་རང་བབས་ཀྱི་ཤེས་པ་སང་ངེ་བ་འཛིན་ཆ་གང་གིས་ཀྱང་མ་བཅིང་ཞིང་སྟོང་
མི་སྟོང་དང་གསལ་མི་གསལ་སོགས་ཀྱི་རྩིས་གདབ་དང་བྲལ་བ། རྟེན་མེད་ཟང་ཐལ་
135



རྡོ་གྲུབ་བསྟན་པའི་ཉི་མས་མཛད།
རྗེན་པའི་ངོ་བོ་ཞིག་འཆར་ཀྱུ་དེ་རིག་པ་ཡིན། དེ་ངོས་ཟིན་ཕན་ཆད་རྣམ་རྟོག་ཤར་
རམ་གནས་སམ་ཇི་ལྟར་ཡང་གནས་འགྱུའི་རྗེས་མི་དེད་པར་རྩ་བའི་རིག་པ་ཁོ་རང་
རྐྱང་བ་རྗེན་ལ་ཕུད་དེ་སྐྱོང་བ་འདི་སྒོམ་ཆེན་མཆོག་རྣམས་ཀྱི་ལམ་སྲོལ་མ་ནོར་བ་
ཡིན། མིག་སོགས་དབང་པོའི་ཡུལ་གང་སྣང་ཡང་དེར་འཛིན་མ་ཞུགས་པ་ཙམ་ཞིག་
ཀུན་གཞི་དང་རིག་པ་གཉིས་ཀ་ལ་ཡོད་ཀྱང་ཀུན་གཞི་ལུང་མ་བསྟན་ཁོལ་བུར་ལུས་
པ་དང་། རིག་པ་ཕྱོགས་མེད་རྒྱ་གྲོལ་ཆེན་པོ་གཉིས་གོང་སྨོས་ལྟར་ཆེས་མི་མཚུངས་
པ་ལགས།
རང་གི་སེམས་ས་ལེ་ཧྲིག་གེ་བ་དེའི་སྟེང་དུ་དྲན་པ་བརྟེན་ནས་གྲིམ་ལྷོད་རན་པར་
བསྒྲིམ་སྟེ་བསྐྱང་བས་རིམ་གྱིས་སེམས་ཇེ་བརྟན་དུ་འགྲོ་བ་ཞིག་འོང་ཡང་དེ་རྫོགས་
ཆེན་མ་རེད། དེ་འདྲའི་སེམས་ས་ལེ་བ་དེ་ལའང་། ཕྱིའི་ཡུལ་རྐྱེན་དང་ནང་བཞག་
ཐབས་སོགས་ཀྱིས་རྐྱེན་ལས་དྭངས་ཆ་དང་གསལ་ཆ་ཐོབ་པའི་གློ་བུར་བའི་ཆ་ཞིག་
དང༌། དེ་འདྲའི་རྐྱེན་དབང་གིས་བྱུང་བ་མིན་པའི་སེམས་རང་གི་གཉུག་མའི་འདུག་
ཚུལ་བཟོ་བཅོས་གང་ཡང་ཕོག་མ་མྱོང་བ་ཞིག་སྟེ། དེ་གཉིས་ཆུ་དང་འོ་མ་འདྲེས་པ་
བཞིན་གནས་པས་དེ་ལྟར་རང་བབས་གཉུག་མའི་བཞུགས་ཚུལ་གློ་བུར་བའི་སེམས་
ཀྱི་དུག་དང་མ་བྲལ་བར་ཅི་ཙམ་བསྐྱང་ཡང་རྟོགས་པ་མཆོག་ལ་རེག་མི་ནུས། གློ་
བུར་བའི་སེམས་ནི་ཁོལ་བུ་པ་དང་བཟོ་བཅོས་དང་དམིགས་གཏད་ཅན། གཉུག་མའི་
རིག་ཆ་ནི་གང་གིས་ཀྱང་ཁོལ་བུར་མ་བཅིང་བས་ཕྱོགས་དང་རིས་སུ་མ་ཆད་ཅིང་།
དམིགས་གཏད་དང་འཛིན་ཞེན་བཅོས་བསྒྱུར་གང་ཡང་མེད་པ། དེ་ལྟར་མེད་ཀྱང་
ཅི་ཡང་མི་གོ་མི་ཤེས་པའི་རྨོངས་ཆ་གཏན་ནས་མ་ཞུགས་པ། མཐོ་ཟང་ངེ་། ཡངས་
ཁྲོལ་བ་ཞིག་ཡིན། དེ་གཉིས་མི་ནོར་བར་རིག་ཆ་རྐྱང་བ་དེ་སྐྱོང་རྒྱུ་ཡིན། དེའང་རིག་
136



མན་ངག་རྫོགས་པ་ཆེན་པོ་འ་གནད་ཐོར་བུའྀ་སྐོར།
པ་ངོ་ཤེས་ནས་དེ་ལས་གཞན་པའི་གནས་ཆ་འགྱུ་ཆ་གང་གི་ཕྱོགས་སུའང་མ་ཤོར་
རིག་ཆ་ཁོ་རང་བཟོ་མེད་དུ་འཇོག་པ་གོམས་པས་གནས་འགྱུ་གཞན་ཆེད་དུ་མ་བཀག་
ཀྱང་གར་སོང་ཆ་མེད་ཀྱི་ངང་ནས་རིག་པ་གཅེར་བུར་བུད་སོང་བ་ཞིག་འབྱུང་བས་
དེ་ལ་རིག་ཆ་རྗེན་པར་བུད་ཟེར་བ་ཡིན། ཤེས་རིག་རང་ཚུགས་མ་ཤོར་ན། དེ་ལས་
ལྷག་པ་གཞན་མི་དགོས་གསུངས་པའང་དེ་རེད། དེས་ན་ཁྱེད་ཀྱི་ཡི་གེའི་ནང་གི་དོན་
གཉིས་པོ་འདིའི་སྔ་མ་དེ་བཟང་བ་འདྲའང་། ཉམས་རྟོགས་ཨི་སྐྱེ་སྒྲུབ་ཚུགས་ལ་
རག་ལས། སྒྲུབ་ཚུགས་ཨི་ཟིན་སྙིང་རུས་ལ་ཐུག་དེ་བློ་སྣ་མི་མང་བར་ཞེ་བཅད་གཅིག་
གི་སྟེང་དུ་འདུག་ཐུབ་པ་ཞིག་གལ་ཆེ་བས་དེ་ལྟར་རེམ་རེམ་ཐོ་ཐོ་སྤྲུལ་སྐུ་ཚང་།
དང་པོར་འཁྲུལ་ཚུལ། གང་ཚེ་ཐུགས་རྗེའི་རིག་གདངས་རྣམ་པའི་ཡུལ་སོགས།
ཞིབ་པར་དཔྱོད་དང་ཀུན་གཞིའི་གཏད་ཞེན་གཟའ་གཏད་དམིགས་གཏད་ཅི་བྱས་
ཀྱང་དེ་བདེན་ཞེན་གྱི་རྩ་བའི་གླེང་གཞི་རེད། འདི་ལྟར་གཏད་ཞེན་དེས་ཡུལ་གྱིས་
ཤེས་པ་བསླུས་ཤིང་ཁྲིད། ཤེས་པ་ཡུལ་ཐོག་ཏུ་ཤོར་ནས་ཡུལ་སྣང་གིས་ཤེས་པ་མགོ་
རྨོངས། རྨོངས་ནས་བདེན་ཞེན་སྐྱེ། དེས་ཡུལ་སྣང་མཐུ་ཇེ་ཆེར་མཆེད་དེ་ཇེ་རགས་
ཇེ་རྒྱས་རེད་ནས་ཁམས་གསུམ་དུ་འཁོར། དེ་ལྟར་ན་གཏད་ཞེན་གྱི་ཆ་རྣམས་ཀུན་
གཞིའི་མུན་ཆ་ལས་བྱུང་བས་ཀུན་གཞིའི་སྨུག་སང་རིམ་ལྟར་གཏད་ཞེན་ཆགས་ཐོག་
གི་སྐྱོན་དག་ནས་རིག་པ་ཐོགས་མེད་ཟང་ཐལ་དུ་འབུད་ཅིང་། ཡུལ་སྣང་གི་ཆ་ཐམས་
ཅད་སྟོང་གཟུགས་ལྟ་བུའི་བན་མ་བུན་དུ་འཆར། ཀུན་གཞིའི་བསླད་ཆ་མཐའ་དག་
སང་ཚེ། ཡུལ་གྱི་སྣང་ཆ་གཏན་ལོག་ཏུ་འགྲོ་སྟེ། བཏགས་གྲོལ་གྱི་ཀུན་བཟང་ཡབ་
ཡུམ་གྱི་དགོངས་པ་སོ་སོའི་བཤད་པ་ལྟར་རང་སྣང་དུ་ཤེས་པས་ནང་དབྱིངས་སུ་
ཐིམ་པ་རེད། བདེན་སྣང་གི་ཆ་ཐམས་ཅད་གཟའ་གཏད་ཀྱི་སྤྲོས་པའི་རང་མདངས་
137



རྡོ་གྲུབ་བསྟན་པའི་ཉི་མས་མཛད།
ཡིན་པས་ཀུན་གཞི་དང་དེ་ལས་བྱུང་བའི་འཛིན་ཞེན་དང་གཟའ་གཏད་ཀྱི་སྤྲོས་པ་
ཐམས་ཅད་ནུབ་པའི་ཚུལ་གྱིས་ངོ་བོའི་རིག་དབྱིངས་མངོན་དུ་གྱུར་ཚེ། ཤུན་པ་བཤུས་
པས་སྙིང་པོའི་གནས་ཚུལ་རྗེན་ཅེར་གྱིས་མཐོང་བ་ལྟར་ངོ་བོ་ཉིད་མེད་པའི་དབྱིངས་
སམ། གཤིས་ཀྱི་བཞུགས་ཚུལ་སྒྲིབ་མེད་དུ་མཐོང་འོང་སྟེ། ལུང་རིགས་ལ་ཅི་ཙམ་
སྦྱང་བ་ལས་དེ་ཁྱད་པར་འཕགས། རིག་ཐོག་ཏུ་ཀུན་གཞིའི་སྨག་མུན་སང་ཐབས་
ནི་རིག་ཆ་ཧུར་བྱུང་སྟེ་སྒོམ་པ་རང་རེད་པས་ཅོག་བཞག་ལ་ངེས་པ་འདྲོང་། ཆོས་
དབྱིངས་མཛོད་འགྲེལ་ན། རྣལ་འབྱོར་པ་ལ་ཡུལ་སྣང་ཕྱི་རོལ་དུ་མི་འཆར་བར་མེ་
ལོང་ལ་གཟུགས་བརྙན་ལྟར་རིག་ཀློང་དུ་ཚུར་འཆར་གསུངས་པའང་སྣང་སེམས་རྒྱང་
ཆད་ཀྱི་འཆར་ཚུལ་ཀུན་གཞིའི་གཏད་ཞེན་ལས་བྱུང་བས་གཏད་མེད་རྒྱ་ཡན་གྱི་རིག་
པ་རང་འགྲོས་སུ་བཞག་པའི་ལག་རྗེས་རེད། མཁའ་འགྲོ་ཡང་ཏིག་ཏུ་ཁྲེགས་ཆོད་
དུས་ཀྱང་བཞག་སྟོབས་ཁོ་ནས་ཡུལ་སྣང་ཐམས་ཅད་རང་སྣང་སྒྱུ་མ་ལྟ་བུར་འཆར་
ཏེ་ཤེར་སྒྲོན་གྱི་མཐུ་ཡིན་གསུངས་པའང་ཤེར་སྒྲོན་ནམ་རིག་ཆ་ཧུར་ཐོན་ཚེ་ཡུལ་གྱི་
སྣང་ཆ་ཀུན་གཞིའི་མུན་པ་དང་འདྲེས་པ་དེ་སོ་སོར་སོང་ནས་སྣང་ཙམ་བཏགས་ཙམ་
གྱི་རང་སྣང་རྐྱང་བར་མཐོང་བའི་དོན་རེད་པས། རིག་པ་ངོ་སྤྲོད་ཀྱི་བླ་མ་ཚད་ལྡན་
ཞིག་རྙེད་ན། སྟོང་ཉིད་སྟོན་པའི་བླ་མ་ལོགས་ནས་ཚོལ་མི་དགོས་པར་བཞེད་དེ།
མིག་འབྱེད་པའི་སྨན་པ་རྙེད་ན། གཟུགས་སྟོན་མཁན་གཞན་མི་དགོས་པ་ལྟ་བུ། ཞི་
གནས་ཐུན་མོང་བ་གྲུབ་དུས་ཀྱང་རྗེས་ཀྱི་ཡུལ་སྣང་བུན་ལོང་དུ་འཆར་བ་ཙམ་ཡོད་
ཀྱང་། དེ་ནི་ཡུལ་སྣང་རང་དབང་བའམ་རང་རྒྱུད་པར་འཁྲུལ་བའི་རྨོངས་ཆའི་བསླད་
པ་ལོག་སྟོབས་ཀྱིས། རང་བབས་གཉུག་མའི་རིག་ཆའམ་མཁྱེན་ཆའི་གསལ་སྣང་
ཆེར་མཆེད་དེ་ཡུལ་སྣང་གཞི་མེད་རྩ་བྲལ་དུ་མཐོང་བའི་ཕྱོགས་ན་གཏན་མེད་དོ། །
138



པན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེ་ལྟར་ན་དང་པོའི་གཞི་ཐོག་ནས་གཞི་སྣང་ཡེ་ཤེས་ཀྱི་རླུང་གིས་རིག་ཆ་སང་རྗེས་
སུ༑ དེ་ཉིད་ལ་ཀུན་གཞིའི་གཡའ་བཅད་དེ་རང་རྩལ་རྫོགས་སུ་བཅུག་ནས་དབྱིངས་
ཐོག་ཏུ་བཙན་ས་འཛིན་པ་འདི་ནི་རྫོགས་ཆེན་ཁོ་ནའི་གསང་གཏམ་ཆེན་པོ་སྟེ།
ཀུན་བཟང་ཆོས་དྲུག་ཐད། གཞི་ཉིད་འབྲས་བུར་སྨིན་བྱེད་ཤེས་རབ་སྟེ། སོགས་
འཁོར་འདས་སམ་འཁྲུལ་གྲོལ་གྱི་གྱེས་མཚམས་བཤད་པས་ཤེས་སོ། །འདི་ལ་
གནད་མང་འདུ། །
དེ་ལྟར་བཤད་པ་འདི་དཔྱད་བཟོད་པ་འདྲ་བས་ད་དུང་དེ་ཀ་བཤད་ན། ཆོས་ཉིད་
བར་དོའི་སྣང་ཆ་ཤར་དུས་རང་སྣང་དུ་ངོ་ཤེས་ཞེས་པའི་དོན་ནི། སྣང་བ་དེ་མེད་
སྣང་སྟོང་གཟུགས་སུ་ངོ་ཤེས་པའི་དོན་རེད། དེ་དུས་ཀྱང་སྣང་བདེ་ལ་ཕར་སྤུ་རིས་
ཕྱེ་ན་ཡུལ་སྣང་རང་རྒྱུད་པར་སོང་ནས་ཀུན་གཞིའི་འཛིན་ཆ་སླེབ་ཡོང༌། དེ་ལྟར་མ་
ཕྱེ་བར་བཞག་པས་གྲོལ་བའི་དོན་ནི། མེད་སྣང་སྟོང་གཟུགས་དང་ངོ་བོའི་གཤིས་
ལ་གྲུབ་མ་མྱོང་བའི་སྣང་བ་གཉིས་གོ་རྒྱུ་གཅིག་རེད་པས་སྔ་མར་མཐོང་བ་དེ་ཕྱི་མར་
མཐོང་བའང་རེད་ལ། དེའི་སྟེང་ནས་གཤིས་ལ་གྲུབ་མ་མྱོང་ཞེས་པའི་གཤིས་ངོ་བོ་
སྟོང་པའི་དབྱིངས་དེར་རིག་པ་གཏད་དེ་བཞག་པས་སྣང་བ་དེ་གཤིས་ལ་མ་གྲུབ་པར་
རྟོགས་པའི་ཤུགས་ཇེ་ཆེར་འགྲོ། དེ་སོང་བ་ལྟར་སྣང་ཙམ་དེའང་དག་ཐིམ་བསྡུས་ཅི་
ཟེར་ཡང་འདྲ་སྟེ་གཤིས་ཐོག་ཏུ་ཚུལ་འཁྱིལ་ཡོང་བ་རེད། དེས་ན་རང་སྣང་དུ་མཐོང་
ཚུལ་འདི་ཐལ་འགྱུར་བའི་ཐ་སྙད་ཀྱི་འཇོག་མཚམས་ཕྲ་མོ་དང་ཡང་གཅིག་ངོ་མ་ཡིན་
པ་གོ་སླ། དེ་ཐམས་ཅད་ད་ལྟའི་འཁྲུལ་སྣང་རགས་པ་ལའང་ཇི་བཞིན་སྦྱར་དགོས་ཏེ།
འདིར་སྣང་དང་སྣང་ཡུལ་ཕྱེད་དགོས། ཡིད་བཞིན་མཛོད་ཀྱི་བཅོ་བརྒྱད་པ་སོགས་
ན་ཀུན་རྫོབ་མ་བརྟགས་ཉམས་དགའ་དང༌། རིག་པས་བརྟགས་ན་མི་རྙེད་དང་།
139



རྡོ་གྲུབ་བསྟན་པའི་ཉི་མས་མཛད་
གང་སྣང་འདི་དང་པོ་དང་ཐ་མའི་དབྱིངས་ན་མེད་ཀྱང་ད་ལྟ་རྨི་ལམ་ལྟར་སྣང་ཞེས་
དང༌། བརྟགས་ན་ངོས་བཟུང་མེད་ཅེས་ཀུན་མཁྱེན་བླ་མས་མང་དུ་གསུངས་པ་ཐམས་
ཅད་འདི་ཁོ་ན་ལྟར་རེད་པས་ཐུན་མོང་ལྟར་མ་བྱེད། དེ་ལྟར་གཟུང་འཛིན་འཁྲུལ་
པའི་ཡོ་ལང་མཐའ་དག་བཏགས་ཙམ་དང་མེད་སྣང་སྟོང་གཟུགས་རྐྱང་བ་དང། ཡེ་
སྟོང་རང་སྟོང་དུ་ཀ་ནས་སམ་གདོད་ནས་དག་པར་མཐོང་བ་སྟོབས་སུ་གྱུར་ཏེ། རིག་
པ་གཟུང་འཛིན་གྱི་རྒྱས་མ་བཅིང་བའི་རྒྱ་གྲོལ་རང་ཡན་དུ་སོང་བ་ན། གཟུང་འཛིན་
བདེན་པར་མེད་པར་འཛིན་པའི་འཛིན་སྟངས་དམ་སྤྲིང་ངེ་བ་ཞིག་མ་བཞག་རུང་
རིག་པས་དང་པོའི་རང་མལ་ལམ་གཏན་ཡུལ་རྙེད་པས་དེ་ཁོ་ན་ཉིད་རྟོགས་པའི་རྩལ་
མེ་ལྕེ་མཆེད་པ་བཞིན་ཤུགས་ཇེ་ཆེ་ཇེ་འབར་དུ་འགྲོ་ཡི་ཤུགས་ཞན་དུ་མི་འགྲོ་སྟེ།
སེམས་ལམ་བྱེད་ཀྱིས་གནས་ལུགས། སྒོམ་དུས་ཀྱི་སྐད་ཆ། རིག་སྟོང་སྒོམ་པའི་
སྟེང་དུ་མ་འཁྱེར་ཅིག ཚུལ་དེས་གཟུང་འཛིན་གྱི་སྤྲོས་པ་ཞི་བ་ན་ཤུལ་དུ་འོད་གསལ་
ཟེར་རྒྱུའི་དམིགས་གཏད་ཀྱི་རྟེན་ནི་ཅུང་ཟད་ཀྱང་མི་འཆར་གྱི། རིག་པ་ནམ་མཁའ་
ལ་མདུང་བསྐོར་བ་བཞིན་དུ་གཏད་མེད་རྒྱ་ཡན་གྱི་ངང་གཅིག་ལ་གནས་སོ། །སེམས་
ཅན་འཁོར་བར་འཕྱན་པ་ནི་གློ་བུར་བའི་སྤྲོས་པ་འདི་ལ་བདེན་པར་བཟུང་ནས་ཡིན་
གྱི་༑ འོད་གསལ་བདེན་པར་བཟུང་ནས་མིན་པས་སྟོང་ཉིད་སྒོམ་དུས་ཀྱང་གློ་བུར་
བའི་སྣང་སེམས་ཀྱི་གཞི་རྩ་གཅོད་པ་གཙོ་བོའི་དོན་དུ་བཟུང་ངོ༌། །འོད་གསལ་བདེན་
པར་མེད་ཚུལ་གྱི་སྟེང་ནས་མཉམ་བཞག་གི་འགྲོ་ལུགས་འཚོལ་བ་རྩལ་འདོན་མི་
བྱེད་ཀྱི། ད་ལྟ་རང་རེ་རྣམས་ཀྱིས་གང་དུ་བདེན་པར་ཞེན་ནས་ཐག་འཁྲུགས་པ་དང་།
དྲུག་གུ་འཛིང་བ་དང་། བར་བ་ཛ་འཛིང་བ་ལྟར་འཁྲུལ་བའི་དྲ་བ་གཅད་དཀའ་དབྱེ་
དཀའ་བར་སོང་སྟེ་མགོ་རྨོངས་ཕྱོགས་བསླད་པར་གྱུར་པའི་གཟུང་འཛིན་གྱི་ཆོས་
140



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འདི་དག་གཞི་རྩ་གཅོད་པ་རྣམ་གྲོལ་སྒྲུབ་པའི་ལམ་གྱི་ཁོག་དོན་རེད་ཅེས་པའོ། །
དེ་ལྟར་བྱས་ཚེ་དོན་གྱིས་འོད་གསལ་གཉུག་མའི་བཞུགས་ཚུལ་གློ་བུར་གྱི་སྤྲོས་པས་
སྟོང་ཚུལ་སྒོམ་པར་སོང་ཡོད་པས། ཀུན་མཁྱེན་གྱིས་གཞན་སྟོང་སྒོམ་ཚུལ་ལ་བསྔགས་
པ་འདྲ་མོ་དང༌། བརྒྱུད་པའི་གསུང་སྒྲོས་ལ། ལྟ་བ་རྟོགས་ཚུལ་ལ་ལྟོས་ཏེ་སྟོང་ཉིད་
མེད་དགག་དང་། སྒོམ་པ་སྐྱོང་ཚུལ་ལ་ལྟོས་ཏེ་མ་ཡིན་དགག་གི་ཕྱོགས་བཙན་པར་
བྱ་ཞེས་གསུངས་པ་ཐམས་ཅད་དེ་ལ་དགོངས་པར་སེམས། སྣང་བའི་སྤྲོས་པ་ཐམས་
ཅད་ནི་གཤིས་ལ་མ་གྲུབ་པ་དང༌། ངོ་བོ་ཉིད་མེད་པ་གཉིས་ཆར་ཡིན་ལ། གཤེགས་
སྙིང་ནི་ངོ་བོ་ཉིད་མེད་པ་ཡིན་ཀྱང་། གཤིས་ལ་མ་གྲུབ་པ་མིན་ཏེ། འདི་ནི་དབུ་སེམས་
སྐབས་དོན་དམ་འཇོག་ཚུལ་གཉིས་འབྱུང་བ་ལྟ་བུར་གོ །ཆོས་དབྱིངས་མཛོད་འགྲེལ་
སོགས་ཐམས་ཅད་ན་ལྟ་བ་དབུ་མ་ཐལ་འགྱུར་བའི་ལུགས་ཁོ་ན་ལ་བསྔགས་ཡོད་
པས། དགག་བྱའི་མཚམས་འཛིན་སོགས་ཐལ་འགྱུར་ལུགས་ལྟར་ངེས་པར་དགོས་
ཀྱང༌། སྣང་སྟོང་གི་སྤུ་རིས་འབྱེད་པའམ། སྟོང་པ་གུད་དུ་གཅད་པ་ཞེས་སྣང་སྟོང་
གི་ལྡོག་ཆས་སོ་སོར་ཕྱེ་སྟེ་མེད་དགག་གི་སྟོང་པ་ཁོ་ན་འཛིན་པ་ནི་རྟོག་པས་སྐྱོང་ཚུལ་
གཞིར་བཞག་གི་འགྲོ་ལུགས་ཡིན་ལ། དང་པོ་རྟོག་ངོར་དེ་ལྟར་ཕྱེ་བའི་སྟེང་ནས་
བསྒོམས་པ་གོམས་ན། དེ་གསལ་མི་རྟོག་བློ་འབྲས་ཅན། ཞེས་པ་ལྟར་འོང་བའང་
འདོད་མོད་ཀྱི། དང་པོ་ནས་རིག་པ་ལམ་བྱེད་དམ་རིག་པ་རྐྱང་འདེད་བྱེད་པའི་རྫོགས་
ཆེན་རང་ལུགས་ལ་རྟོགས་པ་ལ་ལས་ཀ་མི་འཆོལ་ཏེ། རྟོག་པ་དེ་སེམས་ཡིན་ལ།
འདིར་སེམས་རིག་ཕྱེ་ནས་སྒོམ་པའི་ཕྱིར་རོ། །
དངོས་པོ་ལ་རང་ངོས་ནས་གྲུབ་པ་གཅད་རྒྱུ་དགག་རྒྱུ་གཏན་མེད་ཀྱང་། དགག་བྱ་
དེ་བཅད་པའི་མེད་དགག་སྒོམ་པ་ནི་བློ་ངོའི་དགག་སྒྲུབ་ཀྱི་རྣམ་བཞག་ལ་བརྟེན་པ་
141



རྡོ་གྲུབ་བསྟན་པའི་ཉི་མས་མཛད།
ཀུན་རྟོག་གཞིར་བཞག་གི་འགྲོ་ལུགས་ཡིན་ལ་ཞེས་སོགས་ཀྱང་དེ་བཞིན་ནོ། །
དབུ་མའི་ལྟ་ཁྲིད་དུས། སྟོང་ཉིད་མེད་དགག་ངེས་པའི་ངེས་ངོར་སྟོང་གཞི་དང་དགག་
བྱ་མི་འཆར་ཡང་། དགག་བྱ་བཅད་ལྡོག་ཙམ་ངེས་པའི་ངེས་ཤེས་ཀྱི་ཤུགས་ཇེ་ཞན་
དུ་འགྲོར་མི་སྟེར་བར་ཡང་ཡང་དཔྱད་པ་ཕྲ་མོའི་ཟུར་གསོས་གཏོང་དགོས། ངེས་ངོ་
དེར་རང་བཞིན་བཙལ་བས་མ་རྙེད་པ་ཙམ་ལ་སྟོང་ཉིད་རྙེད་ཟེར་བ་མ་གཏོགས། །
རྙེད་རྒྱུའི་སྟོང་ཉིད་ཟུར་བ་མེད། དང་པོ་ཟུར་གསོས་འཕྲལ་འཕྲལ་མ་བྱས་ན་མ་
ཡིན་དགག་ཏུ་འཆོར་ཉེན་སོགས་ཡོད། གོམས་ནས་མེད་དགག་གི་ངེས་ཤེས་རྐྱང་
བའང་ཡུན་འཚམས་པ་རེ་སྐྱོང་ནུས་གསུངས། འདིར་སྣང་སེམས་བྱ་བྱེད་རྒྱུ་འབྲས་
སོགས་ཐམས་ཅད་བདེན་རྫུན་ལ་སོང་ན་མེད་པ་གསལ་སྣང་རྐྱང་བ་ཙམ་དུ་རིག་པ་
རང་གནས་ཀྱི་ཤེས་རབ་ཟབ་མོའི་འཕྲུལ་གྱིས་ངོ་ཤེས་ཐག་ཆོད་གདེང་འཆོས་ཏེ།
སྣང་བ་ལ་བཀྱེད་ནས་མི་ལྟ་བར་གཤིས་ཐོག་ཏུ་བཏུད་ནས་བཞག་པས་རང་སར་དག་
དུས་སྣང་ཆ་དངོས་རང་མེད་ཀྱང་དེ་ཐམས་ཅད་གདོད་ནས་སྟོང་པར་རྟོགས་པའི་ཤུགས་
ཡར་ལྡན་དུ་ཡོང་ལ། དེ་ལ་ཟུར་གསོས་གང་ཡང་བྱར་མི་རུང་། མི་དགོས་ཀྱི་རང་
བབས་སུ་བསྐྱང་བས་ངང་འབྱམས་ལྷུན་འབྱམས་ཀློང་རྡོལ་དུ་འགྲོ། མདོར་ན་རིག་
པས་སྣང་སེམས་མེད་སྣང་སྟོང་གཟུགས་སུ་མཐོང་བའི་ཤུགས་སམ་རྩལ་རྫོགས་ཐོག་
ནས་འོད་གསལ་ཅིར་ཡང་མི་རྟོག་པའི་རང་འགྲོས་སྐྱོང་བ་རེད། དེ་ལྟར་བསྐྱང་བས་
རྩལ་ཤུགས་དེ་ཇེ་ཞན་ལ་འགྲོ་རྒྱུ་མེད་པར་ཇེ་ཆེར་མཆེད་འོང་ཞིང་། དེ་མཆེད་པ་
ལྟར་མི་རྟོག་པ་ཤུགས་ཆེར་ཡོང་རྒྱུ། དེ་གཉིས་རྟ་ཤིག་ཕྱུག་འདྲ། ཆར་བ་ཆུ་འདྲ་
རེད། །
དེ་ལྟར་མང་པོ་བཤད་ཀྱང་། དོན་པོ་ནི། སྣང་བ་དང་སྣང་ཡུལ་མ་འཛིང་བ་གཞིར་
142



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཞོག ཡེ་ཤེས་རང་ངོ་ལ་ཀུན་གཞིའི་བསླད་ཆ་མ་ཞུགས་པས་སྣང་ཆ་གང་ཡང་ཡེ་ཤེས་
སམ་རིག་ངོར་སོང་བ་ན་རིག་པ་ཉིད་སྣང་ཆ་དེ་དང་དེར་ཤར་བར་འཆར་གྱི། ཐ་དད་
དུ་མི་འཆར། དེའི་སྣང་ཆ་ཐམས་ཅད་རིག་པ་ཉིད་ཀྱིས་ཡིན་བསྡུས་ཀྱང་ཡིན་ཏེ།
གཞི་སྣང་དང་པོ་བཞིན་ནོ། །ཀུན་གཞིའི་ལྷད་ཕོག་རིམ་བཞིན་སེམས་ཀྱི་གཡའ་བྱུང་
སྟེ་ཡེ་ཤེས་ཀྱི་སྣང་ཆ་དེ་སེམས་ཀྱི་སྣང་བ་རྒྱང་ཆད་གཉིས་སྣང་ཅན་དང་འདྲེས་ནས་
གསེར་ལ་དངུལ་ཆུའི་ཟོལ་ཡོད་པ་ལྟ་བུར་འགྱུར་ཡང་ཡེ་ཤེས་དང་དེའི་སྣང་བའི་ཆ་
ལ་གོས་མ་མྱོང་། དེ་ལྟར་སྣང་བ་གང་དང་གང་རིག་ཐོག་ཏུ་སོང་ཡང་སྣང་བ་དེས་
རིག་པ་བཏུམ་རྒྱུའམ། གཡོགས་རྒྱུའམ། འགེབ་རྒྱུ་མེད་པར་སྣང་བ་དེ་ཉིད་རིག་པ་
རང་དུ་ཧྲིལ་གྱིས་འགྲོ་བ་ནི་རིག་པ་ཡུལ་ལ་མི་ཐོགས་པའི་དོན་ཏེ། རིག་པ་ཟང་ཐལ་
ཟེར་དོན་དེ་རེད། དེ་ལྟར་རིག་པ་རང་སྣང་གི་སྣང་བ་ཐམས་ཅད་སྣང་དུས་ཉིད་ནས་
ངོ་བོའི་དབྱིངས་ཐོག་ཏུ་གྲུབ་མ་མྱོང་པས་མེད་སྣང་སྟོང་གཟུགས་རྐྱང་བ་ཙམ་ལས་
ངོ་བོ་ཉིད་མེད་པར་རིག་པའི་རང་སྟོབས་ཀྱིས་ཐག་ཆོད་པར་འགྱུར་ལ།
དེའི་ཚེ་རང་སྣང་ལ་མ་ཞེན་པར་དེ་རྣམས་རང་གི་ངོ་བོས་མ་གྲུབ་པའི་སྟོང་ཉིད་དང་
ངོ་ཤེས་པའི་ངང་ནས་ངོ་བོའི་དབྱིངས་སུ་མཉམ་པར་བཞག་པས་རང་སྣང་རང་བཞིན་
མེད་པའི་མེད་དགག་གི་སྟོང་བ་དང་། སྤྲོས་མཚན་ཀ་ནས་དག་པའི་ངོ་བོའི་དབྱིངས་
གཉིས་རོ་གཅིག་པའི་ཚུལ་དུ་འདྲེས་ནས་མཐོང་བ་ནི་ཆོས་དབྱིངས་མཛོད་ཀྱི་ལེའུར་
ཆོས་ཉིད་དང་སེམས་ཉིད་ཐ་མི་དད་པར་བཤད་པ་ལྟར་རེད་སྙམ། བཏགས་གྲོལ་
གྱི་ཀུན་བཟང་ཡབ་ཡུམ་གྱི་དགོངས་པའང་དེ་ལྟར་རེད། མདོར་ན་རིག་པའི་རང་
སྣང་དེ་རིག་པ་རང་གི་ངོ་བོར་ཡང་ཤེས། དེ་རིག་པའི་ངོ་བོར་རིག་པའི་གཤིས་ཐོག་
ནས་གྲུབ་མ་མྱོང་བར་ཡང་ཤེས་ཚེ་ཐལ་འགྱུར་བའི་ལྟ་བའི་གནད་ཀྱང་འདུ་ཡོང༌།
143



རྡོ་གྲུབ་བསྟན་པའི་ཉི་མས་མཛད།
རྫོགས་ཆེན་འདིར། གཏད་མེད། འཛིན་མེད། ཞེན་མེད་རྣམས་གཅེས་པར་མཛད།
ཐོད་རྒལ་ལུག་རྒྱུད་སོགས་ལ་གཏད་དགོས་པར་ཡང་བཤད་པ་ན། དཔྱད་སྒོམ་གྱིས་
གཏད་མི་རུང་བ་དང་། འཇོག་སྒོམ་གྱིས་གཏད་ནས་བཞག་པ་ལ་སྐྱོན་མེད་པའི་
དོན་ཏེ། དཔྱད་སྒོམ་འཛིན་ཞེན་དུ་སོང་ནས་ཀུན་གཞིའི་སྒྲིབ་ཆ་འདྲེན་པས་ཡིན་ཏེ།
ཡེ་ཤེས་བླ་མས། དཔེར་ན་རི་མཐོང་བའི་སྐད་ཅིག་སོགས་གཟུང་འཛིན་གྱི་ཐད་སོགས་
ལས་ཤེས།
ཀུན་རྟོག་ལ་གང་སྣང་རིག་པ་ལའང་སྣང་ཟེར་ཚེ། བེམ་པོའི་ས་རྡོ་སོགས་ཀྱང་རིག་
ངོར་སྣང་དགོས། དེ་ལྟར་སྣང་བ་དེ་མ་ཡིན་ལ་དེར་སྣང་བའི་འཁྲུལ་ཆ་མིན་ཟེར་དགོས་
ན་རིག་པ་ཉིད་ཡིན་པར་འཆར་ཟེར་མི་ལོ། །ལོ་ན་ས་རྡོ་ཡེ་ཤེས་སུ་ཐལ་ལོ། །ཡེ་
ཤེས་ཀྱི་ངོར་ས་རྡོ་བེམ་པོ་མིན། ཀུན་རྟོག་ངོར་བེམ་པོ་རེད་ཟེར་ན། ཁྱད་པར་སྦྱོར་
རྒྱུ་སྐྱུར་དང་སྤྱིར་ས་རྡོ་བེམ་པོ་ཡིན་ནམ་ཡེ་ཤེས་ཡིན་ཟེར་ན་ཅི་སྨྲ། ཀུན་རྟོག་ལ་ཐ་
མལ་བའི་ས་རྡོ་སྣང་། ཡེ་ཤེས་ལ་དེའི་རང་སྣང་གི་ས་རྡོ་སྣང་བས་ས་རྡོ་ཐ་དད་རེད་
ཟེར་ན། རིག་ངོར་ཚོགས་དྲུག་གི་ཡུལ་དངོས་གཏན་ནས་མེད་དགོས་པས་རང་གཞུང་
དང་འགལ་ལོ་སྙམ་ན། འདི་མདུད་ལོག་ཅིག་རེད་ཀྱང་། གསར་མའི་གཞུང་ན་གང་
སྣང་བདེ་བར་འཆར་ཚུལ་ཐད། གང་སྣང་ལམ་གྱི་ངོ་བོར་གྱུར་པའི་བདེ་སྟོང་གི་རྣམ་
འཕྲུལ་ཡིན་ནམ་མིན། ཡིན་ན་དམྱལ་བའང་རྣམ་མཁྱེན་དུ་གྱུར་པའི་འོད་གསལ་ཀྱི་
སྤྲུལ་པར་ཡང་འདོད་དགོས་ཐུག་ཡོང་། མིན་ན་དེ་ལྟར་ཤར་བ་དེ་ཕྱིན་ཅི་ལོག་ཏུ་
ཐལ་ལོ་ཟེར་ན་ཅི་སྨྲ། འདི་ལ་གསར་མ་འགས་ཕུང་པོ་ལ་བརྟེན་ནས་གང་ཟག་ཏུ་
བཏགས་པ་ལྟ་བུར་བཤད་དེ། གང་སྣང་གི་སྟེང་དུ་བདེ་བའི་རོལ་པར་སྣང་བའི་སྣང་
ཆ་རེ་ཕར་བཞག་ཟེར་རམ་དཔྱད། རང་རེས་སེམས་རིག་དེ་གཉིས་སྣང་བ་ཐ་དད།
144



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
སྣང་ཡུལ་གཅིག་རེད་འདྲ་ཟེར་རམ། དེ་ཟེར་ན་སྣང་ཡུལ་དེ། སྣང་བ་ཐམས་ཅད་
རང་སྣང་ཡིན། ཞེས་པའི་སྒོ་ནས་དག་པ་རབ་འབྱམས་སུ་ཇི་ལྟར་སྒྲུབ་སོགས་ཤིན་
དུ་དཔྱོད།
ལར་ཀ་དག་ལྷུན་གྲུབ་འབྲལ་མི་ཤེས། གཙོ་ཆེ་བའི་དབང་དུ་གཞི་དང་གཞི་སྣང་གི་
ཟླས་ཕྱེ་བའི་གཞི་དེ་ཀ་དག གཞི་སྣང་གི་རིག་པ་ལྷུན་གྲུབ། ལྷུན་གྲུབ་ཀྱི་སྦུབ་ལ་
གསུམ་སྟེ། དང་པོ་གཞིའི་དུས་ཕྱི་རྒྱ་མ་རལ་བས་ནང་གསལ་སྐབས་ཏེ་གཞི་ལྷུན་
གྲུབ་རིན་པོ་ཆེའི་སྦུབས་ཟེར་ཏེ་གཞོན་ནུ་བུམ་སྐུ། ཕྱིར་གསལ་དུས་ལམ་ལྷུན་གྲུབ་
སྦུབས། འདི་དུས་ཀྱི་སྣང་བ་རྣམས་ཕྱིར་གསལ་བས་ནང་མ་ཡིན། འོད་གསལ་ལས་
ངོ་བོ་གཞན་མིན་པས་ཕྱི་མིན་གསུངས། མཐར་གཞི་སྣང་གྲོལ་སའི་ཀ་དག་ཏུ་ཐིམ་
ནས་ནང་གསལ་སྐབས་འབྲས་བུ་ལྷུན་གྲུབ་སྦུབས་སོ། །གཞི་སྣང་གཞི་ལ་ཐིམ་
ཚུལ་ལ། རང་ངོ་ཤེས་ན་གྲོལ་སྟོབས་ཀྱིས་ཐིམ་ལ། མ་ཤེས་ན་འཁྲུལ་སྟོབས་ཀྱིས་
ཐིམ་སྟེ། གང་ཡང་ཡེ་གདངས་ནང་དུ་ལོག་པ་ཞེས་བྱ།
ཐུགས་རྗེའི་རིག་པ་དཔྱོད་བྱེད་ལྟར་ཤར་བ་རིག་པ་ལ་ལྟོས་པའི་མ་རིག་ཅན་གྱི་ཆ་
བཟུང་ཞེས་པ་མ་ངེས་པའི་སྣང་བ་ཆེན་པོར་གནས་ཞེས་དང་། རིག་གདངས་མ་རིག་
པར་ལྡོག་པའི་དུས་ཞེས་སོགས། འདི་རིག་པ་ཉིད་དང་གཞི་མཐུན་རེད་པས་མ་རིག་
པ་དངོས་མིན་འདྲ། གཤིས་ཀྱི་བཞུགས་ཚུལ་ཡེ་གྲོལ། རྩལ་སྣང་ཐམས་ཅད་རང་
ལས་ཤར་ཞིང་རང་སྟེང་དུ་བཞག་སྟོབས་ཀྱིས་གཉེན་པོ་མེད་པར་རང་གྲོལ། མཐོང་
སར་ཡལ་བའམ་སྐད་ཅིག་དང་པོ་རང་ལ་ངོ་བོ་ཉིད་མེད་པའི་རིག་དབྱིངས་སུ་སྣང་
སེམས་འདྲེས་པས་སྣང་དུས་དེ་ཉིད་དུ་སྟོང་པའི་རང་མདངས་སུ་འཆར་བས་ཅེར་
གྲོལ་ཏེ། ཅེར་གྲོལ་ངོ་བོ་མེད་དེ་བདེན་པས་སྟོང་། ཞེས་སོ། །
145



རྡོ་གྲུབ་བསྟན་པའི་ཉི་མས་མཛད།
རྟག་ཆད་དང་གཅིག་དང་དུ་མའི་མཐའ་ལས་གྲོལ་བས་མཐའ་གྲོལ། ཟང་ཐལ་གྱི་
རིག་པ་གཅིག་པུ་རྗེན་ལ་བུད་པས་འཁོར་འདས་ཐམས་ཅད་རྒྱ་གྲོལ་དུ་འགྲོ་བས་གཅིག་
གྲོལ་ཏེ་ལྔའོ། ། །
སྙིང་ཀའི་ཏི་ལ་ཀ་ལས་འོད་ཟེར་སེར་བོ་ཀུན་ནས་བཀྲག་ཆེ་བ་ཟེར་རྣོན་པོའི་རྣམ་
པར་འཕྲོས། རང་གི་ཤ་ཁམས་ལ་ཕོག ཤ་ཁམས་ཀྱི་སྙིགས་མ་སྦྱང་། འོད་ཟེར་སེར་
ལ་འཚེར་བའི་རྣམ་པའི་དངས་མ་ཆེན་པོར་གྱུར། དེ་བཞིན་དུ་དཀར་པོས་ཆུ། དམར་
པོས་མེ་སོགས་ལ་ཁ་སྒྱུར་བ་གྲོལ་ཏིག་ལས་ཏེ། འདི་ཚེ་ཡུམ་ཛབ་དགོངས་སོགས་
ལ་མཁོ།
དབྱིངས་སྒྲོན་གྱི་བརྡས་མཚོན་པའི་ནང་དབྱིངས་མཐར་ཐུག་ནི་རྗེས་སྟོང་བཞིའི་མཐའི་
སྟོང་པ་ལ་བདེ་སྟོང་གི་སྟོང་པར་བཞེད་པ་དང༌། མི་རྟོག་པའི་ཆ་ལ་ངོ་བོའི་རིག་པར་
བྱས་ནས། ངོ་བོ་སྟོང་པའི་དབྱིངས་ནི་ཞེས་པའི་དབྱིངས་ཀུན་འགྲོ་ས་གཅིག་རེད།
དབྱིངས་ཀྱི་ར་བར་ལུག་རྒྱུད་འཛུད་དགོས་དོན་ནི་ལུག་རྒྱུད་ཤེས་རབ་བམ་ཐུགས་
རྗེའི་རིག་པར་བཤད་པས་རྩལ་གྱི་རིག་པ་ངོ་བོའི་རིག་དབྱིངས་སུ་བཙན་ས་བཟུང་
དགོས་པས་རེད། རྩལ་ངོ་བོའི་དབྱིངས་སུ་ཇི་ལྟར་བཙན་ས་ཟིན་པ་གཟེར་ཐེབ་པ།
དེ་ལྟར་ལུག་རྒྱུད་དབྱིངས་ཀྱི་ར་བར་བརྟན་ཡོང་། མཐར་ཤེས་རབ་ངོ་བོའི་སྟོང་ཆར་
རོ་གཅིག་ཏུ་རྩལ་རྫོགས་ཤིང་། ངོ་བོའི་དབྱིངས་ཀྱི་སྙིང་པོ་ཤེས་རབ་ཀྱི་བཅུད་དུ་
སྨིན་པ་ན་ལུག་རྒྱུད་ལྷ་སྐུར་འཆར་བ་རེད། དོན་དུ་ཤེས་རབ་ངོ་བོའི་དེ་ཉིད་དང་རོ་
གཅིག་ཏུ་ཞུགས་ཤིང་འདྲེས་པའམ། ཤེས་རབ་ཀྱིས་ངོ་བོའི་དེ་ཉིད་མངོན་དུ་བྱས་
པའམ། ངོ་བོའི་དབྱིངས་སྤྲིན་མེད་ཀྱི་ནམ་མཁའ་ལྟར་མངོན་དུ་གྱུར་པའི་རྟགས་སུ་
ལྷ་སྐུ་འཆར་བ་སྟེ། འོ་མ་ལས་མར་དཀྲོག་པ་ལྟར་མི་རྟོག་པའི་དངས་བཅུད་རིག་ཆར་
146



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འདྲིལ་ཞིང་སྨིན་པའོ། །ཉམས་གོང་འཕེལ་དུས་ཤེས་རབ་ཀྱི་སྒྲོན་མས་གདངས་ཀྱི་
རིག་པའམ་རང་བཞིན་གསལ་བའི་ཆ་ལ་རང་ཡིན་གྱི་ཚུལ་གྱིས་གསལ་སྣང་ཆེན་
པོས་རང་ས་བཟུང་སྟེ་སྤྱོད་ནུས་ཀྱང་། དེའི་གཏིང་མཐར་ཐུག་མི་རྟོག་པའི་ངོ་བོའི་
དབྱིངས་ཀྱི་ཆ་ལ་དེ་ལྟར་གསལ་སྣང་མ་ཐོབ་པས་རྒྱ་ཆེ་བའི་རིག་པ་ལ་དབང་ཐོབ་
ཀྱང༌། ཟབ་མོའི་དབྱིངས་ལ་དབང་མ་ཐོབ་པ་རེད་ལ། ཚད་ཕེབས་དུས་ཤེས་རབ་
ཀྱི་སྣང་བས་ངོ་བོའི་དབྱིངས་ལ་རྗེན་ལ་བུད་དེ་རྟོགས་བྱ་བྱེད་སོ་སོའི་ཚུལ་དུ་མེད་
པར་ཤེས་རབ་དེ་ཉིད་ངོ་བོའི་རང་བཞིན་དུ་གྱུར་པའི་རྟགས་སུ་སྐུར་ཤར་བའོ། །
འདི་ནི་ཁྲིད་ཡིག་ཆེན་མོར་ཚད་ཕེབས་དུས། སེམས་ཡིད་རྣམ་ཤེས་ནུབ་ནས་ཆོས་
དབྱིངས་དྲི་མེད་དུ་རང་གསལ་ཞེས་སོགས་དང་ཡིད་ཤིན་ཏུ་འབྱོར། རིག་པའི་རང་
ངོ་མཐར་གཏུག་པ་ལ་འགྲོ་བ་རིགས་དྲུག ལས་ཉོན་སྡུག་བསྔལ། སྐྱེ་ཤི་བར་དོ་སོགས་
ཡེ་ནས་མ་གྲུབ་པའི་གནད་ཀྱིས་རིག་ངོ་རྒྱུན་དུ་བལྟས་ན་འགྲོ་བ་དྲུག་དང་སྡུག་བསྔལ་
གྱི་བྱེ་བྲག་དང་སྐྱེ་འཆི་སོགས་ཀྱི་སྣང་ཞེན་ཐམས་ཅད་བྱ་ལམ་རྗེས་མེད་དུ་དག་འགྲོ་
ཞིང་། གཉུག་མ་ཀ་དག་གི་རྒྱལ་ས་ཟིན་པར་གསུངས། ཕྱེད་སྐུར་འཆར་བའི་ཐད་
སྐུ་ལྟེ་བ་ཡན་ཆད་འཆར་བ་སྟེ། རྒྱུ་དོན་དམ་དྭངས་མའི་འབྱུང་བ་བཞི། རྐྱེན་ཡེ་ཤེས་
ལམ་བྱེད་ཀྱིས་ཉམས་སུ་བླང་བས་འབྲས་བུ་དོན་དམ་གྱི་སྐུར་སྨིན་ལ། རྒྱུ་ཀུན་རྫོབ་
སྙིགས་མའི་འབྱུང་བཞི། རྐྱེན་སྐྱེ་བ་བཞིས་བསྐྱེད་དེ་རགས་ལུས་སུ་སྨིན་ཏེ། སྐུ་སྔ་
མ་ནི་རིག་པས་བཟུང་བའི་འོད་ལུས་ཆུ་ཟླ་ལྟ་བུ། ལུས་ཕྱི་མ་ནི་འཁྲུལ་བས་བཟུང་
བ་སྙིགས་མའི་ལུས་སོ། །དེ་ལ་ཐོད་རྒལ་ཉམས་ལེན་གྱི་སྟོབས་ཀྱིས་སྙིགས་མའི་
ནུས་པ་ཕྱེད་བསྐུམ། དང་མའི་རང་རྩལ་ཕྱེད་རྫོགས་དུས་དེའི་རྟགས་སྣང་བྱེད་སྐུར་
འཆར་བ་སྟེ། གྲོལ་ཐིག་གི་དགོངས་པའོ། །
_147



རྡོ་གྲུབ་བསྟན་པའི་ཉི་མས་མཛད་
དོན་དམ་དང་མའི་རང་རྩལ་འབྱུང་བ་ནི་མི་ཤིགས་པའི་རླུང་ཐིག་སོགས་ཏེ། དངས་
མ་ལྔ་འདུས་ཞེས་བྱ་ལ། རྫོགས་ཆེན་རང་སྐད་ལ། ད་དུང་ཐེག་མཛོད་འབྱུང་ལེ་དང༌།
དགོངས་འདུས་ན་དུ་མ་ལྟོས་དང་ཡོད། དེ་འདྲའི་དང་མའི་གནད་དེ་ཐོད་རྒལ་ཉམས་
ལེན་གྱིས་བསྐུལ་ནས་སད་པར་བྱས་ཏེ། འབྱུང་བ་དྭངས་སྙིགས་ཕྱེད། དང་མའི་སྟོབས་
འཕེལ། དང་མས་སྙིགས་མ་ཟིལ་གྱིས་མནན། སྙིགས་མའི་ནུས་པ་བསྐུམ། དང༌
མའི་ཡོན་ཏན་མཐའ་ནས་རྒྱས་ཤིང་ཀློང་དུ་གྱུར་ནས་དབྱིངས་སུ་བརྟེན་པ་ནི་འཆི་
མེད་འཕོ་ཆེན་སྒྲུབ་པའི་ཟབ་གནད་རེད། དང་མའི་སྣང་ཆ་ལྷུན་གྲུབ་དག་པའི་འོད་
ཐིག་རིག་སྐུ་རེད། སྙིགས་མའི་སྣང་ཆ་འཁྲུལ་སྣང་རགས་པ་རེད། དང་མ་ཚད་ལ་
ཕེབས་དུས་འཁྲུལ་བའི་སྣང་བ་རང་འགག་ལ་འགྲོ། དངས་མའི་ནུས་པ་ཚད་ལ་
ཕེབས་པ་དང་། དང་མའི་རྟགས་སྣང་ཚད་ལ་ཕེབས་པ་ལ་རིག་པ་ཚད་ཕེབས་ཟེར།
ལར་རིག་པ་ལུ་གུ་རྒྱུད་བཅུད་དུ་སྨིན་པའི་ཚད་ནི་ལྷ་སྐུར་ཤར་བ་ཡིན་ལ། དེའང་
རིག་པ་སྐུ་གསུམ་དུ་རྩལ་རྫོགས་པའམ། སྐུ་གསུམ་ལམ་སྣང་དུ་རྫོགས་པའི་ཚད་དོ། །
དེ་མཚན་ཉིད་ཡོངས་སུ་རྫོགས་པའི་དབང་དུ་བྱས་ན་ཡབ་ཡུམ་ཟུང་འབྲེལ་ནས་འཇོག
རིག་པ་ལྷར་ཚད་ལ་ཕེབས་པའི་ཚད་ཕེབས་ཙམ་པོ་བའི་དབང་དུ་སྐུ་ཕྱེད་པ་དང་། དབུ་
ཉུག་ཙམ་སོགས་ཀྱང་དེར་འཇོག སྔ་མ་ལྟར་ན་སྐུ་རྐྱང་ཤར་བའི་སྐོར་ཉམས་གོང་
འཕེལ་ཁྱད་པར་བར་འཇོག་དགོས། འདི་ལྟར་བྱས་ནས་ཚད་ཕེབས་ཙམ་པོ་བ་དང་།
གོང་འཕེལ་ཁྱད་པར་བ་མི་འགལ་བྱས་ན་སློབ་དཔོན་རྣམ་གཉིས་དགོངས་པ་གཅིག་
ཏུ་བཤད་ཐུབ། འདི་དུས་ཕྱི་ས་རྡོ་རི་བྲག་གི་འཁྲུལ་བའི་སྣང་བ་འོད་ལྔར་དེང་བར་
གསུངས་པ། སྣང་ཡུལ་ས་རྡོ་སོགས་འོད་ལྔར་དེང་ཟེར་བ་མིན་པས་ཕྱེད་དགོས།
ལར་ཀུན་མཁྱེན་གྱིས་སྣང་བ་དང་སྣང་ཡུལ་མི་གཅིག སྒོས་ཀྱི་སྣང་བ་སྦུབ་འཕོ་དུས་
148



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལོག་ཀྱང་། སྤྱི་མཐུན་གྱི་སྣང་ཡུལ་མི་ལྡོག་གསུངས་པ་འདི་ལྟར་ཁས་མ་བླང་ན།
བློ་ངོར་མྱུ་གུ་བདེན་གྲུབ་ཏུ་སྣང་བའི་སྣང་ལུགས་དང་། སྣང་ཡུལ་བདེན་པར་གྲུབ་
པའང་གཅིག་ཏུ་ཐལ་ཉེན་ཆེ་བས་གནད་ཆེན་ཡོད། བླ་མེད་སྤྱིའི་འོད་གསལ་འཆར་
དུས་ཀྱང་རི་ར་བ་ཁང་ཁྱིམ་སོགས་ཀྱི་སྣང་བ་ནང་དུ་བསྡུས་འགྲོ་ཡང་། རི་ར་བ་སོགས་
ནང་དུ་བསྡུས་འགྲོ་བ་མིན་པས་སྣང་བ་ཐིམ་ཡང་སྣང་ཡུལ་མི་ཐིམ་ཟེར་བ་ལས་མི་
འདའ།
རྫོགས་ཆེན་དང་བསྟུན་ནས་བསྐྱེད་རིམ་ཏིང་འཛིན་རྣམ་གསུམ་སྒོམ་དུས། དེ་ཏིང་
ཀ་དག་གཞིའི་སྐབས། ཀུན་སྣང་རང་བཞིན་ལྷུན་གྲུབ་གཞི་སྣང་གི་ཡེ་ཤེས། རྒྱུ་ཏིང་
ཀ་དག་ལྷུན་གྲུབ་ཟུང་འཇུག་ཐུགས་རྗེའི་རིག་པ་ཤེས་རབ་ཀྱི་ཆ་ཐོད་རྒལ་བའི་རྡོ་
རྗེ་ལུ་གུ་རྒྱུད་དུ་འོང་རྒྱུ་རེད། དཀྱིལ་འཁོར་ལྷ་བསྐྱེད་ཤེས་རབ་སྐུར་སྨིན་པའི་ཞིང་
སྐུ་ཕོ་བྲང་སོགས་ལ་སྦྱོར་སྙམས། ཤེས་རབ་སྐུར་སྨིན་པ་འདི་ལ་སྤྲུལ་སྐུ་ལོངས་སྐུ་
གཉིས་ཀ་ཡོད་པས། སྒྱུ་འཕྲུལ་ལྟར་ལྷ་བསྐྱེད་ཀྱི་ལྷ་སོ་དྲུག་ཆོས་སྐུ་ལོངས་སྐུ།
དྲུག་སྤྲུལ་སྐུར་བྱས་ནས་སྒོམ་པ་ལྟ་བུར་ཡང་སྦྱར་བཏུབ། །
གཞི་དང་གཞི་སྣང་གི་ཟླས་ཕྱེ་བའི་གཞི་ཡིན་ན་ངོ་བོའི་རིག་པས་ཁྱབ། ངོ་བོའི་རིག་
པ་ཡིན་ན་གཞི་དེས་མ་ཁྱབ། གཞི་དེ་ཡིན་ན་གཞི་སྣང་གི་རིག་པ་མིན་པས་ཁྱབ།
རྩལ་གྱི་རིག་པ་ཡིན་ན་གཞི་སྣང་གི་རིག་པ་མཚན་ཉིད་ཚང་བ་ཡིན་པས་མ་ཁྱབ་ཀྱང་
གཞི་སྣང་གི་རིག་པ་ཙམ་ཡིན་པས་ཁྱབ། གཞི་སྣང་གི་རིག་པ་ལ་རྩལ་གྱི་རིག་པས་
ཀྱང་ཁྱབ་བམ་དཔྱད། ད་ལྟ་ཡུལ་ཐོག་ཏུ་འཆར་དུས་ཀྱི་རིག་པ་ལ་ཡང་ངོ་བོའི་ཆ་
འབྲལ་མི་ཤེས་པར་ཡོད་ཀྱང་གཙོ་ཆེ་བའི་དབང་གིས་རྩལ་གྱི་རིག་པ་ཡིན་གྱི་ངོ་བོའི་
རིག་པར་མི་འཇོག གཞི་དང་གཞི་སྣང་གི་ཟླས་ཕྱེ་བའི་གཞི་ལ་རྩལ་གྱི་རིག་པ་མིན་



རྡོ་གྲུབ་བསྟན་པའི་ཉི་མས་མཛད།
པས་ཁྱབ་པ་བཤད་མ་ཐག་པས་ཤེས། རྩལ་གྱི་རིག་པ་ཡིན་ན་ངོ་བོའི་རིག་པ་མིན་
པས་མ་ཁྱབ་སྟེ་ཚད་ཕེབས་དུས་གཞི་སྣང་ཡིན་པས་རྩལ་རིག་ཡིན་དགོས་ཤིང་ངོ་
བོའི་སྟེང་དུ་བཙན་ས་ཟིན་པ་ཡིན་པས་སོ། །རིག་པ་ཡིན་ན་གཞི་དང་གཞི་སྣང་གི་
རིག་པ་གང་རུང་གིས་མ་ཁྱབ་སྟེ་གྲོལ་ས་ལྷུན་གྲུབ་སྦུབས་ཀྱི་རིག་པ་དེ་གཞི་མིན་ལ་
གཞི་སྣང་དབྱིངས་སུ་ཐིམ་པའི་རིག་པ་ཡིན་པའི་ཕྱིར། འབྲས་བུའི་ལྷུན་གྲུབ་སྦུབ་
འདི་ངོ་བོ་རང་བཞིན་ཐུགས་རྗེ་གསུམ་ཀར་འདོད་དགོས་སམ་སྙམ་པས་རང་བཞིན་
གསལ་བ་ལ་གཞི་སྣང་གི་རིག་པས་མ་ཁྱབ། སྐུ་དང་ཞིང་ཁམས་ཀྱི་སྣང་བ་ཅན་གྱི་
རིག་པ་ལ་གཞི་སྣང་གི་རིག་པས་མ་ཁྱབ་པའང་དེས་ཤེས། ལམ་དུས་སྙིང་ཀའི་རྒྱུ་
ཏིར་རླུང་བསྡུས་སྟོབས་ཀྱིས་འཆར་བའི་རིག་པ་ལ་ངོ་བོའི་རིག་པས་ཁྱབ་ཀྱང་ངོ་བོའི་
རིག་པ་འཆར་ན་དྷུ་ཏི་ཁོ་ནར་འཆར་དགོས་པས་མ་ཁྱབ་སྟེ། ཚད་ཕེབས་དང་ཆོས་
ཟད་དུས་བཞིན་ནོ། །ལར་ནི་འོད་གསལ་ལུས་ཐམས་ཅད་ལ་ཁྱབ་པར་འཆར་བ་
དང༌། ཁྱབ་པར་གནས་པ་ཆེས་མི་གཅིག་སྟེ། ད་ལྟའི་གསོན་པོ་ཐ་མལ་བ་ཚོའི་ལུས་
ལ་འོད་གསལ་ཁྱབ་པར་གནས་ཀྱང་། དེར་འོད་གསལ་ཤར་བ་མིན་པའི་ཕྱིར།
ཐེག་བརྒྱད་བློའི་གྲུབ་མཐའ་ཟེར་བ་མི་རིགས་ཏེ། ཕ་མའི་རྒྱུད་ལ་འོད་གསལ་ལམ་
བྱེད་གཙོ་བོར་བྱེད་པའི་ཕྱིར་ན་མ་ཁྱབ། སེམས་ལམ་བྱེད་མེད་པར་ཡེ་ཤེས་ཁོ་ན་
ལམ་དུ་བྱེད་མི་ནུས་པའི་དོན་ཡིན་པར་རྣམ་མཁྱེན་ཤིང་རྟར་གསུངས་བའི་ཕྱིར་ཏེ།
རྩ་རླུང་ཐིག་ལེའི་སེམས་འཛིན། རིག་མ་བྱིན་རླབས། ཡུལ་སྣང་གི་ཐོག་ཏུ་བདེ་ཆེན་
དྲན་པའི་རྒྱས་འདེབས། ལྷའི་ང་རྒྱལ་དང་འོད་ཟེར་སྤྲོ་བསྡུ་བཟླ་དམིགས་སོགས་
ཐམས་ཅད་རླུང་སེམས་ལ་ལས་བཅོལ་བ་ཡིན་པས་སོ། །དེ་དག་གི་རྫོགས་རིམ་དུ་
རླུང་སེམས་རྩ་ཐིག་ལས་རུང་སྒྲུབ་ཚུལ་ཕུལ་ཕྱིན་ཡོད་ཀྱང་། རྩ་ཐིག་རླུང་སེམས་དེ་
150



མན་ངག་རྫོགས་པ་ཆེན་པོའི་གནད་ཐོར་བུའི་སྒོར།
རྣམས་དྷུ་ཏིའི་དབྱིངས་སུ་འདུ་སླ་བ་འདུ་མ་རག་པའི་མཉེན་འཇམ་ཡང་གསུམ་ཁྱད་
པར་ཅན་དུ་བྱེད་པས་དྷུ་ཏི་ཁོ་ནར་འོད་གསལ་འཆར་ཐབས་སུ་འགྱུར། འདིར་དེ་
རྣམས་ལས་རུང་གི་དོན་རྩ་ཐིག་རླུང་གསུམ་སྙིགས་མའི་ཆ་གར་ཡོད་སོ་སོའི་སྟེང་ན་
ཡེ་ཤེས་དྭངས་མའི་རླུང་རིག་གི་ཆ་རེ་ཡོད་པ་རྣམས་རྗེན་ལ་བཏོན་ནས་དེའི་མཐུས་
རྩ་རླུང་ཐིག་ལེའི་སྙིགས་རྣམས་དྭངས་མར་གྱུར། དྭངས་མ་རྣམས་ཤིན་ཏུ་དྭངས་མའི་
ཁམས་སུ་སྒྱུར་ནས་རྟེན་རྩ་ཁམས་དྭངས་བ་བཞིན་བརྟེན་པ་རིག་པ་དྭངས་བ་སྟེ།
སྔ་མའི་རླུང་ལས་སུ་རུང་ཡང་ལས་རླུང་རང་རེད། ཕྱི་མའི་ལས་རུང་དུས་ཡེ་ཤེས་ཀྱི་
རླུང་དུ་སོང་བ་རེད། སྔ་མར་དྷུ་ཏིར་མ་འདུས་བར་དུ་འོད་གསལ་མི་འཆར། དེར་
འདུས་ཚེ་འཆར་བ་རེད། ཕྱི་མར་རང་རང་གི་གནས་ན་ཡོད་དུས་འཆར་བས་སྔ་མའི་
འོད་གསལ་འཆར་བའི་གནས་ལ་དྷུ་ཏི་དང་། རྟེན་ལ་དྷུ་ཏིའི་ནང་གི་ཐིག་ལེར་ངེས།
ཕྱི་མའི་གནས་སུ་རྩ་གནས་སོགས་ཤེས་པས་གར་ཟིན་འགྱུར། རྟེན་དུའང་ཐིག་ལེ་
སོགས་ཤ་ཁྲག་རྐང་ཚིལ་ཐམས་ཅད་འོང་། དེས་ན་སྔ་མའི་འོད་གསལ་གྱི་མཉམ་
བཞག་རེ་འགའ་བ་དང་ཁོལ་བུ་པ་ཡིན་པས་རྩོད་ལྡན་དུས་སུ་ཆོས་ཀྱི་རྒྱལ་པོ་མཐུ་
ཆེན་ལྟ་བུའི་མཐུས་བདེ་སྐྱིད་ཀྱི་ཉི་མ་ཁོར་བུར་ཤར་བ་དང་འདྲ། ཕྱི་མ་དུས་ཐམས་
ཅད་པ་ཡིན་ཅིང་ལུས་ཐམས་ཅད་ལ་ཁྱབ་པས་རྒྱ་ཆེ་བ་ཞེས་པ་ཁ་སྦྱོར་ཡན་ལག་བདུན་
ལྟར་ཡིན་པས་རྫོགས་ལྡན་གྱི་ཕུན་ཚོགས་ལྟར་རྒྱ་ཆེ་ལ་མཐའ་བརྟན་པའོ། །དེས་ན་
རྟག་འགྲུས་གཉིས་ཀྱི་རྟག་ལ་རྒྱུན་ཆགས་པའི་ཁྱད་པར་གྱིས་རྟོགས་པ་འཕགས་ཤིང་།
འབྲས་བུའི་ཁྱད་པར་གྱིས་འཕགས་ལུགས་ནི་གཞན་གྱི་འོད་གསལ་འཆར་དུས་རྩལ་
གྱི་རིག་པའམ་ཤེས་རབ་ཀྱི་ཆ་ཕལ་ཆེར་བསྡུས་འགྲོ་ཞིང་། རིག་ཆ་དེ་འོད་གསལ་
གྱི་བཞུགས་ཚུལ་གསལ་བར་ངེས་བྱེད་ཐམས་ཅད་ཀྱི་ནང་ནས་དམ་པ་ཡིན་པས་དེ་
151



རྡོ་གྲུང བསྟན་ པའི་ཉི་མས་མཛད།
བསྡུས་སོང་དུས་བདེ་བའི་གཟི་བྱིན་ཆེར་ཆུག་ཀྱང་འདི་ལྟ་བུའི་སྟོབས་མེད་པར་བཞེད།
རིག་ཆ་དེས་འོད་གསལ་རང་ཉིད་ངེས་པ་ནི་ཆེས་ཁྱད་པར་དུ་འཕགས་ཏེ། འཕགས་
ཚུལ་ཡང་འོད་གསལ་ལ་མངོན་དུ་ཕྱོགས་ཚབས་ཆེ་བའམ་འོད་གསལ་གྱི་བཞུགས་
ཚུལ་རིག་པའམ་བཞུགས་ཚུལ་གསལ་བར་རྟོགས་པའི་སྟོབས་ཀྱིས་འོད་གསལ་རང་
སྟེང་དུ་ས་ཟིན་ཕུལ་ཆེ་བ་ཡིན་པས་མཉམ་བཞག་གསལ་བརྟན་གཉིས་ཆར་ཁྱད་
ཞུགས་སོ། །
ཕ་རྒྱུད་དུ་རླུང་དབང་དུ་བསྡུས་སྟོབས་ཀྱིས་འོད་གསལ་དམར་འབྱིན་བྱེད་པའམ་འོད་
གསལ་དབང་དུ་གྱུར་བར་བྱེད་དེ་རླུང་འདུ་ཕུལ་ཅི་ཙམ་ཆེ་བ་ཙམ་དུ་འོད་གསལ་འཐུག་
ཅིང་བརྟན་ནོ། །མ་རྒྱུད་དུ་ཐིག་ལེ་ལས་སུ་རུང་སྟོབས་ཀྱིས་འོད་གསལ་གྱི་རྣལ་
འབྱོར་དབང་དུ་གྱུར་བར་བྱེད་དེ། འབར་འཛགས་ཅི་ཙམ་སྟོབས་ཆེ་བ་ཙམ་དུ་འོད་
གསལ་གཟི་བྱིན་རྒྱས་ནས་འཆར་ཤུགས་ཆེའོ། །རླུང་ཅི་ཙམ་འདུས་པ་དང་། བདེ་
བ་ཅི་ཙམ་འབར་བ་ཙམ་དུ་རྣམ་རྟོག་གཅོད་ཡུལ་ཆེ། འོད་གསལ་དམིགས་རྣམ་གསལ་
བར་འབྱིན་ཚབ་ཆེའོ། །གཙོ་བོར་བྱེད་ལུགས་སམ་རྩལ་དུ་འདོན་ཕྱོགས་ཙམ་ལས་
གཉིས་ཀར་གཉིས་ཀ་ཡོད་དོ། །འདིར་ནི་འོད་གསལ་ཁོ་རང་གི་སྟེང་ན་ཁོང་རང་གི་
བཞུགས་ཚུལ་སལ་ལེར་ངེས་བྱེད་ཀྱི་རིག་ཆའམ་མཁྱེན་ཆ་ཀུན་རྟོག་གིས་འོད་གསལ་
ལ་མགོ་རྨོངས་པའི་ཤན་ནམ་བསླད་ཆ་དང་བྲལ་བ་གསར་རྐྱེན་གྱིས་བསྒྲུབ་པ་མིན་
པར་དང་པོ་ནས་ཡོད་པ་དེ་འོད་གསལ་རང་གི་རླུང་གིས་ཕྱིར་བསྐུལ་ནས་སད་པར་
བྱས་ཡོད་པ་དེ་མི་བསྡུ་བར་དམར་འབྱིན་བྱས་ནས་རྐྱང་དེད་བཏང་བས། དབྱིངས་
དང་ཡེ་ཤེས་ཀྱི་འདུག་ཚུལ་གསལ་བར་མཐོང་བྱེད་ཀྱི་ཤེས་པའི་གནད་མཐར་ཐུག་
དེ་ཀ་ཡིན་པའི་གནད་ཀྱིས་འོད་གསལ་གྱི་རྟོགས་པ་ལ་དེས་གཟི་མདངས་བྱུང་སྟེ་ཉི་
152



མན་ངག་རྫོ་གས་པ་ཆེན་པོའོ་གནང་ཐོབ་བུབ་སྐོར
མ་བྱེ་བ་བརྒྱ་ལྟར་གསལ་དུ་འགྲོའོ། །རླུང་རགས་པ་དབུ་མར་འདུ་བ་དང༌། ཐིག་
ལེ་དཀར་དམར་གྱི་འབར་འཛགས་ནི་རེས་འཇོག་ལས་མེད་ཅིང་། འདི་ནི་འོད་གསལ་
ཁོ་རང་གི་རང་འགྲོས་ལ་ཉི་མ་དང་ཟེར་བཞིན་མི་འབྲལ་བར་ཡོད་པས་འདིའི་སྒོ་
ནས་གཉུག་སེམས་ལ་གཟི་མདངས་འདོན་ཐུབ་ན་མཉམ་བཞག་གི་འོད་གསལ་བྲི་
གང་འཆར་ནུབ་མེད་པར་སྐྱོང་ནུས་སོ། །
འདི་ནི་ད་ལྟ་རང་རེའི་སེམས་སྟེང་འདི་ཀར་འོད་གསལ་ངོ་སྤྱད་དེ་སྐྱོང་ཟེར་བ་ཙམ་
མིན་པར་འོད་གསལ་གྱི་རིག་ཆའམ་རྩལ་གྱི་རིག་ཆ་དམར་དེད་བྱས་པས་འོད་གསལ་
གྱི་གཏིང་ལ་ཇེ་ཟུག་ཏུ་སོང་སྟེ་དྲོད་འཐོབ་ཟེར་བ་རེད་པས་མ་རྒྱུད་སོགས་སུ་རྩ་རླུང་
ཐིག་ལེར་གནད་དུ་བསྣུན་ནས་འོད་གསལ་གྱི་རྣལ་འབྱོར་ལ་རྩལ་སྦྱོང་བའི་དོད་དུ།
འདིར་འོད་གསལ་གྱི་རིག་ཆ་ཡུལ་ལ་འཆར་འཆར་འདྲ་ཡང་ཡུལ་ཐོག་ཏུ་མི་འདྲེ་བ་
དེ་ཧུར་ཕྱུངས་ཏེ་དེའི་སྟེང་ནས་རྩལ་འབྱོང་བར་བྱེད་པས་འདི་ནི་རྩ་རླུང་སྒོམ་པའི་
དོད་ཐུབ་ལྷག་དང་བཅས་པའང་རེད་དོ། །
གཞི་ཉིད་འབྲས་བུར་སྨིན་བྱེད་ཤེས་རབ་སྟེ། །ཞེས་སོགས་དང་། རིག་པའི་ལམ་ནི་
ཤེས་རབ་ཁྱད་པར་ཅན། །ཞེས་སོགས་ཡང་ཡང་འབྱུང་བས་ཤེས་ཏེ་ད་དུང་ཡང་དཔྱོད།
འདི་པས་རྩ་རླུང་བསྒོམ་ནས་སྲོག་དྷུ་ཏིར་ཞུགས་གནས་ཐིམ་གསུམ་གྱིས་དྲངས་བའི་
བདེ་ཆེན་སྐྱེས་དུས་ཀྱང་། དེ་ལ་རིག་ཆ་ཡང་ཡང་བཏོན་ནས་དེ་གཙོ་བོར་སྐྱོང་བར་
ཡིད་བཞིན་མཛོད་འགྲེལ་སོགས་ན་ཡོད་སྙམ་ཡང་དེ་བདེ་བས་ཐབས་བྱས་པའི་དཔེའི་
ཡེ་ཤེས་ཞེས་བདེ་བས་དྲང་བའི་སྟོང་པ་ཞེས་བདེ་བས་རྟོག་པ་དང་སྣང་གསུམ་གྱི་
རླུང་སེམས་བཅད་པའི་ཐམས་ཅད་སྟོང་པ་སྐྱོང་ལུགས་སུ་ཀློང་སྙིང་འཁྲུལ་འཁོར་
སྦོས་གསལ་དུ་སྣང་བས་ཞིབ་དཔྱོད་དགོས་ཏེ། རིག་ཆ་ཅི་ཙམ་ཐོན་པ་ཙམ་གྱིས་
153



རྡོ་གྲུབ་བསྟན་པའི་ཉི་མས་མཛད།
ཐམས་ཅད་སྟོང་པ་ལ་སྲེ་ཐུབ་པ་ཡིན་ནམ་རྡོ་རྗེའི་གནས་ལ་ཧང་འགྲོས་མི་རུང་། ཐུགས་
རྗེའི་རིག་ཆ་དེ་ནི་དང་པོ་གཞི་ལས་གཞི་སྣང་དུ་གཡོ་དུས་ཤེས་རབ་སྲོག་ཏུ་གྱུར་པའི་
རླུང་ལྔ་ཞེས་ཤིན་ཏུ་ཕྲ་བའི་རླུང་གིས་འོད་གསལ་གྱི་མཁྱེན་ཆ་ཕྱིར་གསལ་དུ་བསྐུལ་
ནས་སད་པ་ཡིན་པས། རླུང་སེམས་རགས་པའི་བྱེད་ལས་ཀྱིས་བསྒྲུབ་པའི་ཡོན་
ཏན་ཁོལ་བུ་པ་ཙམ་དང་མི་འདྲ་བར་ཚད་འདི་ཙམ་ཞེས་བྱར་མེད་ཅིང་། རྒྱ་ཆད་
ཕྱོགས་ལྷུང་བྲལ་བ་ཡིན་ཕྱིར་རྒྱ་ཤིན་ཏུ་ཆེ་ལ། རྩ་ཁམས་རགས་པའི་ལག་རྗེས་འོད་
གསལ་ལ་ཚུར་བཞག་པའི་བདེ་ཉམས་སོགས་དང་མི་འདྲ་བར། གཉུག་མ་རང་གཤིས་
ཀྱི་མཁྱེན་ཆ་རླུང་འོད་ཟེར་ལྔ་པས་གཏིང་ནས་ཕར་གཡོས་ཏེ་སྤྲོས་པ་ཡིན་ཕྱིར། རྣམ་
པར་མི་རྟོག་པའི་དབྱིངས་ལ་གཏུགས་པ་མེད་པར་འཇུག་པའི་ཟབ་ཕྲ་རྣོ་གསུམ་སོགས་
ཀྱི་མཐུ་དཔག་པར་དཀའ་བའི་མཐར་ཐུག་གོ །
དེའང་ཁ་ཕྱིར་མ་བལྟས་པས་གཟུང་འཛིན་གྱི་རྗེས་སུ་མི་འབྲང་ལ། ཡུལ་སྣང་ཇི་སྣང་
ཡང་མིག་ཤེས་ཀྱིས་རི་ཕར་མཐོང་བ་ལྟ་བུའི་རྒྱང་ཆད་ཀྱི་ཚུལ་དུ་མི་འཆར་བར་མེ་
ལོང་ལ་གཟུགས་བརྙན་ཚུར་ཤར་བ་ལྟར་རིག་པའི་ཀློང་དུ་ཚུར་མཉམ་བརྡལ་དུ་ཤར་
ནས་རང་སྣང་གཞན་དུ་མགོ་རྨོངས་པའི་ནག་ནོག་མ་ཞུགས་པར་རྩ་བའི་དབྱིངས་
ཐོག་ཏུ་གསལ་སྣང་བརྟན་པའི་ལྷག་མཐོང་གི་ཏིང་ངེ་འཛིན་སྒྲོན་མེ་རླུང་གིས་མི་
གཡོ་བ་ལྟ་བུ་གཞན་ལས་ཕུལ་ཕྱིན་འོང་ལ། དེས་ནང་ཀ་དག་གི་བཞུགས་ཚུལ་ལ་
བསམ་གཏན་བྱས་རིམ་བཞིན་བཞུགས་ཚུལ་དེ་གསལ་བོར་འཐོན་པའམ་མངོན་དུ་
གྱུར་འོང་བ་སྟེ། དབྱིངས་ལ་གསལ་སྣང་ཐོན་པའི་དོན་ཡང་གསལ་བར་དམིགས་
གཏད་ཅན་མིན་གྱི། རིག་པ་རང་གནས་ཀྱི་བསམ་གཏན་འོད་གསལ་གྱི་ངོ་བོ་སྟོང་
བ་དམིགས་གཏད་དང་བྲལ་བའི་བརྗོད་མེད་ཟང་ཐལ་དུ་འདྲེས་ཕུལ་ཆེ་བའོ། །ཁ་
154



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཕྱིར་ལྟ་ནང་ལྟའི་ཁྱད་ཀྱིས་མ་རིག་པ་དང་རིག་པར་འཇོག་པ་འདི་གཞི་སྣང་དུས་
ཐུགས་རྗེའི་རིག་པ་མ་རིག་པར་ལྡོག་པ་དང་། མ་རིག་ལ་རིག་པར་ལྡོག་ནས་འཁྲུལ་
གྲོལ་བྱེད་ལུགས་དང་ཀུན་གཞི་དང་ཆོས་སྐུའི་ཁྱད་སོགས་ཀྱིས་ཤེས་ཤིང༌། ཡུལ་
སྣང་རང་རྒྱུད་དུ་བཟུང་ནས་ཕར་ཞེན་ན་ཀུན་རྟོག་ལུ་གུ་རྒྱུད་དུ་འགྲོ་ཞིང་། གང་སྣང་
འོད་གསལ་གྱི་རོལ་པར་བལྟས་ནས་ཁ་ཚུར་བསྐོར་ན་འོད་གསལ་གྱི་ཐོག་ཏུ་ཐོན་
ཡོང་བ་ནི་སྔགས་བླ་མེད་སྤྱིའི་ལུགས་སོ། །
མདོར་ན་རྩ་བའི་འོད་གསལ་ཐུགས་རྗེའི་རིག་པར་དྲུང་མཆེད་པ་ནི་ཤེས་རབ་རྐྱང་
བའང་མིན་པར་ཏིང་ངེ་འཛིན་དང་ཤེས་རབ་མཐར་ཐུག་གཉིས་འབྲལ་མི་ཤེས་པའི་
ལྷག་མཐོང་གི་མིག་ཐུན་མོང་མ་ཡིན་པ་ཡིན་ལ། དེའི་གནད་ཀྱིས་དེ་འོད་གསལ་
རང་ཉིད་ལ་རྩེ་གཅིག་ཏུ་དམིགས་ནས་སམ་གཏད་ནས་བཞག་པས་འོད་གསལ་གྱི་
ངོ་བོ་གསལ་འབར་བཀྲག་གསུམ་དུ་ཇེ་མངོན་ཇེ་ཆེ། འོད་གསལ་གྱི་རྩལ་ཁ་རང་
སྣང་རིས་མེད་དུ་རྒྱས་པས་རྒྱ་ཇེ་ཆེ། མཐའ་ཇེ་རྒྱས་ལ་འགྲོ་བས་གདོད་མའི་རྒྱལ་
བ་ཡང་དང་ཡང་དུ་སྐུལ་བྱེད་ཀྱི་ལྕགས་ཀྱུ་མཐར་ཐུག་ནི་ཐུགས་རྗེའི་རིག་པ་སྟེ། དད་
པས་ཤེས་རྒྱུད་འཁུལ་ཟེར་བ་ལྟར་སྐུལ་བྱ་སྐུལ་བྱེད་ངོ་བོ་ཐ་མི་དད་པའོ། །བླ་མེད་
རྒྱུད་གཞན་ལྟར་ན། གང་སྣང་བདེ་སྟོང་དུ་ལྟ་དུས་རྣལ་འབྱོར་བའི་བློ་ཁྱད་ཀྱིས་སྣང་
བ་དེ་བདེ་བར་འཆར་ཕུལ་ཆེ་ཆུང་མང་ལ། དེ་འཆར་སྟོབས་ཇི་ལྟར་ཆེ་བ་ལྟར་ཡུལ་
སྣང་ཟིལ་གྱིས་ནོན་ཚབས་དང་། འོད་གསལ་འདྲེན་ཕུལ་ཆེ། རྣལ་འབྱོར་བའི་བློ་
ཁྱད་ཅེས་པའང་གང་སྣང་བདེ་སྟོང་གི་རོལ་བར་མཐོང་བའི་ཤེས་རབ་ཀྱི་རྩལ་འབྱོང་
མ་འབྱོང་ལ་བྱེད། དེ་ནི་གློ་བུར་བའི་སེམས་གཞན་ཅིག་གིས་གང་སྣང་ལྷན་སྐྱེས་ཀྱི་
རོལ་བར་བཅོས་ཤིང་རྒྱས་བཏབ་ནས་སེམས་རང་ཉིད་ལྷན་སྐྱེས་ཀྱི་ངང་དུ་འགྲོ་བའི་
155



རྡོ་གྲུབ་བསྟན པའི་ར་ས་ར་ཆད་
ལམ་སྦྱོང་བ་ཡིན་ལ། འདིར་ནི་གཉུག་སེམས་རང་གི་ཆར་གྱུར་པའི་ཤེས་རབ་ཀྱིས་
གཉུག་སེམས་རང་ཉིད་ངོ་ཤེས་མ་ཐག ངོ་བོ་དང་ཐུགས་རྗེ་གཅིག་གིས་གཅིག་གསལ་
བར་རྗེན་ལ་ཕྱུངས་ཏེ། གང་སྣང་ཐམས་ཅད་རང་གི་ཚོས་མདོག་ཏུ་བཅོས་མིན་ཤུགས་
འབྱུང་དུ་འཆར་ཞིང་། དེ་ཇི་ལྟར་ཤར་བ་ལྟར་ཐུགས་རྗེ་ངོ་བོའི་དབྱིངས་སུ་བརྟན་
ཚབ་ཆེ་སྟེ། ཡང་ཡང་འོད་གསལ་གྱི་དབྱིངས་སུ་འགྲོ་བའི་ལམ་སྦྱོང་མི་དགོས་པར་
རིག་པ་རང་མལ་དུ་རྒྱལ་པོ་གདན་དང་མ་བྲལ་བར་བསྡད་པ་རང་གིས་ཆོག་པས་
རྩོལ་མེད་ཀྱི་ཐེག་པ་ཞེས་བྱའོ། །ཐིག་ལེ་སྟོང་སྒྲོན་ནི་འཆར་བའི་རྣམ་པ་རྩོལ་བྱེད་
ཀྱི་རྟེན་ཡིན་ཞེས་པ། འགབ་ན་རྩོལ་བཅས་ཀྱི་དམིགས་རྟེན་ཡིན་ཏེ་རྒྱུད་ལས་རྩོལ་
བཅས་རྣམས་ཀྱི་རེ་གནས་འཐོབ། ཅེས་དྲངས་ནས་བཤད་དེ། ལུག་རྒྱུད་དབྱིངས་
ཀྱི་ར་བར་འཛུད་པ་ལ་ལྟ་སྟངས་དང་རིག་པ་དབྱིངས་སྒྲོན་ལ་གཡོ་མེད་དུ་གཏད་
ནས་སྒོམ་དགོས། དེའང་དབྱིངས་སྒྲོན་གྱི་མཐའ་དབུས་གར་ཡིན་དུ་ངེས་ཤེས་ཏིག་
ཏིག་མ་བྱས་པར་གཏད་པ་ཙམ་གྱིས་ལུ་གུ་རྒྱུད་འགུལ་འཕྲིག་དང་འགྲོ་འོང་མེད་པར་
བརྟན་པ་ཡོང་མི་ནུས་པས། ས་དཔྱད་མཁན་ཚོས་ས་བཟང་བས་མི་ཆོག་མིག་ནོན་
དགོས་ཟེར་བ་ལྟར། གང་དུ་ལུ་གུ་རྒྱུད་བརྟན་པོར་གཟེར་ལ་ཐེབ་པའི་གནད་དམིགས་
དངོས་ནི་ཐིག་ལེ་སྟོང་སྒྲོན་ཡིན་པས་དེའི་ནང་དུ་རྒྱང་ཞགས་གཟིར་དགོས་པ་གནད་
ཆེན་པོའོ། །དེའང་ནང་དབྱིངས་བདེ་གཤེགས་སྙིང་པོའི་རང་གདངས་དབྱིངས་སྒྲོན་
དང་། དབྱིངས་ཀྱི་གསལ་ཆ་ཡེ་ཤེས་ཀྱི་གདངས་ཐིག་སྒྲོན་ཡིན་པས་སྟོང་པའི་ཆོས་
ཉིད་མ་དང། སྣང་བའི་ཆོས་ཉིད་ཕ་ཞེས་རྣམ་མཁྱེན་ཤིང་རྟ་རང་ན་རྩལ་རྫོགས་ཀྱི་
ལུང་དོན་བརྡ་འགྲོལ་མཛད་སྐབས་ཡོད་པས་ངོ་བོའི་དབྱིངས་དང་ཐུགས་རྗེའི་རིག་
པ་གཉིས་རང་བཞིན་གསལ་བའི་ཡེ་ཤེས་ཀྱི་གཟེར་བུ་བརྒྱབ་ནས་སྦྱར་དགོས་པའི་
156



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བརྡ་རེད་དམ་སྙམ། ལུག་རྒྱུད་དབྱིངས་སུ་འཛུད་སྐོར་ལ། ནང་དབྱིངས་བདེ་གཤེགས་
སྙིང་པོའི་ཀློང་དུ་ལྷག་མཐོང་གི་རིག་པ་བཅུག་སྟེའམ་བཞག་སྟེ་བསྒོམ་ན་ནང་དབྱིངས་
དེ་ལ་སྒྲིབ་བྱེད་ཀྱི་ལས་རླུང་དང་རྣམ་རྟོག་རང་སང་ལ་དག་ནས་དབྱིངས་དེ་རྒྱ་ཇེ་
ཆེར་མངོན་དུ་འགྱུར་བའི་གནད་ཀྱིས། དེའི་རང་མདངས་སུ་ཡང་དབྱིངས་སྒྲོན་གྱི་
ནང་དུ་ལུག་རྒྱུད་བཞག་ནས་བལྟས་པས་དབྱིངས་སྣང་ཇེ་གསལ་དང་རྒྱ་ཇེ་ཆེར་འགྲོ་
བ་ཡིན་པས་ལུག་རྒྱུད་ནི་དབྱིངས་སྒྲོན་བྱི་དོར་བྱེད་པའི་ཆུ་དྭངས་ནོར་ལྟ་བུ་ཡིན་སྣང་།
གཤེགས་སྙིང་ཇི་ལྟར་མངོན་དུ་གྱུར་པ་དེ་ལྟར་ལྷག་མཐོང་གི་རིག་པའང་ནང་དབྱིངས་
གཤེགས་སྙིང་དེ་ཉིད་ཀྱི་ཡོན་ཏན་ཡིན་པས་ཇེ་འཕེལ་ཇེ་བརྟན། ནང་དབྱིངས་སུ་ཇེ་
ཞུགས་རེད་ནས་མཐར་ནང་དབྱིངས་རྗེན་ཅེར་དུའམ་མངོན་སུམ་དུ་མངོན་དུ་བྱེད་ལ།
དེའི་རྟགས་སུ་ལུག་རྒྱུད་ཀྱིས་དབྱིངས་སྣང་རྒྱ་བསྐྱེད་དུས་དབྱིངས་སྣང་ཅི་ཙམ་འཕེལ་
བ་ཙམ་དུ་སླར་ལུ་གུ་རྒྱུད་ཇེ་འཕེལ་ཇེ་རྫོགས་རེད་ནས། མཐར་ངོ་བོའི་རྟགས་སུ་སྐུ་
འཆར་ཞེས་པ་དེ་འོང་བ་ཡིན་ནོ། །
དབྱིངས་སྒྲོན་གྱི་དབྱེ་བའི་ཐད། གཞིའི་དབྱིངས་ཀྱིས་ཙིཏྟར་སྐུ་དང་ཡེ་ཤེས་འཛིན་
ཞེས་པ་ནི་གཤེགས་སྙིང་རྣམ་པར་མི་རྟོག་པའི་དབྱིངས་ཀྱིས་ཁམས་སམ་དབྱིངས་
སམ་རིགས་ཀྱི་ཚུལ་དུ་བཞུགས་པའི་ཡོན་ཏན་གྱི་ཆ་རྣམས་འཛིན་པ། ལམ་ལ་སྣང་
བའི་དབྱིངས་ཀྱིས་འོད་ལྔའི་འཆར་གཞི་བྱེད་ཅེས་པ་ནི་ནང་དབྱིངས་གཞི་ལ་བཞུགས་
པའི་བཞུགས་ཚུལ་མཐའ་དག་ལམ་དུས་དང་པོ་ནས་མཐོང་མི་ནུས་ཀྱི། དེའི་ཆ་ཤས་
ཅི་རིགས་ཙམ་ནས་རིམ་གྱིས་མཐོང་འོང་བས་རྣལ་འབྱོར་བ་གོང་འོག་ལ་ནང་དབྱིངས་
མཐོང་རྒྱ་ཆེ་ཆུང་གི་ཁྱད་ཆེས་ཆེར་ཡོད་ལ། ནང་དབྱིངས་ཅི་ཙམ་ཤར་བའི་ཚད་དུ་
འབྲས་བུ་ཡུལ་ལ་སྣང་བའི་དབྱིངས་སྒྲོན་གསལ་ཆ་དང་རྒྱ་ཇེ་ཆེར་འོང་བ་སྟེ།
157



རྡོ་གྲུབ་བསྟན་པའི་ཉི་མས་མཛད། །
མདོར་ན་རྣལ་འབྱོར་བའི་ཉམས་མྱོང་གིས་ངོ་བོའི་བཞུགས་ཚུལ་ཅི་ཙམ་ངེས་པའི་
ནང་དབྱིངས་ཀྱི་རྟོགས་པ་དེ་ལ་ལམ་སྣང་གི་དབྱིངས་ཞེས་བྱའོ། །ལུ་གུ་རྒྱུད་ལྷ་སྐུར་
སྨིན་པ་དབྱིངས་སྒྲོན་གྱི་མཐུ་ཡིན་ཞེས་པ་དང་། དབྱིངས་སྒྲོན་སྟོང་ཁམས་ཁྱབ་པར་
མཆེད་པ་ལུག་རྒྱུད་ཀྱི་མཐུ་ཡིན་ཞེས་པ་གཉིས་གོ་བ་ལེན་ཕྱོགས་ཐ་དད་རེད་པས་
སྔར་བཤད་དང་འདི་གཉིས་ཀ་ཤེས་དགོས་ཏེ། བྱ་དང་སྒོ་ང་གང་སྔ་དཔྱོད་པ་བཞིན་ནོ། །
ངོ་བོའི་དབྱིངས་ཀྱི་བཞུགས་ཚུལ་རྟོགས་པའི་ཤེས་རབ་ལ་ལྟ་བ་ཟེར་བ་དང་། ཤེས་
རབ་དེ་ཕུལ་ཕྱིན་རིག་པར་གསུངས་པས་ལུགས་འདིར་ཐུན་མིན་གྱི་ལྟ་བ་ནི་ལུག་
མཐོང་རིག་པ་ཉིད་ལ་འཇོག་པ་འདྲ་སྟེ་དཔྱོད།
རིག་པ་ཟང་ཐལ་ཞེས་པ་རིག་ངོ་དེར་ཡུལ་གང་སྣང་ཡང་སྣང་ཆ་དེས་ངོ་བོའི་དབྱིངས་
སྒྲིབ་མི་ནུས་པར་སྣང་བ་དེ་ཐལ་བྱུང་དུ་ཕྱུངས་ཏེ་རིག་པ་ངོ་བོའི་དབྱིངས་ཐོག་ཏུ་འགྲོ་
བ་དང་། ཡུལ་ཅན་རྟོག་པ་ཅི་ཤར་ཡང་དེས་རིག་པའི་མིག་འགེབ་མི་ཐུབ་པར་དམིགས་
གཏད་ཀྱི་སྤྲོས་པ་ཞིག་པའི་དབྱིངས་སུ་རིག་པ་རང་ཉིད་སྲེ་ཐུབ་པ་སྟེ། ཀུན་གཞི་
ལུང་མ་བསྟན་ནི་སྣང་སེམས་ལ་ཐོགས་ནས་ཐུམ་གྱིས་གནས་ཤིང་། རིག་པ་ནི་
དམིགས་གཏད་བྲལ་བའི་དབྱིངས་ལ་རྟེན་མེད་གནས་མེད་དུ་སང་ངེར་རྒྱ་ཡན་ཆེན་
པོར་སྤྱོད་དོ། །མདོར་ན་རིག་ཐོག་ཏུ་གནས་དུས་སྣང་སེམས་གང་ཤར་ཐམས་ཅད་
དབྱིངས་ལས་མི་གཞན་པར་རྟོགས་ནས་གང་ལའང་མངོན་ཞེན་གྱི་ཐོགས་རྡུགས་མི་
འབྱུང་བར་ངོ་བོའི་སྟེང་དུ་ཐལ་གྱིས་སམ་ཐལ་མར་འགྲོ་བ་སྟེ། བཏགས་གྲོལ་གྱི་
ཡབ། ཡུམ། གཉིས་མེད་ཀྱི་དགོངས་པ་གསུམ་ཡང་དེ་ལྟར་རེད།
དབྱིངས་ཀ་དག་གི་ཆ་ནི་གཞི་སྣང་མ་ཤར་གོང་གི་གཞི་དང་། ད་ལྟ་འཁྲུལ་སྐབས་
ཀྱི་ངོ་བོའི་དབྱིངས་ཀྱང་ཡིན་མོད། མི་གསལ་བས་ངེས་ཤིན་དུ་དཀའ། དེ་ཉིད་རང་
158



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བཞིན་གསལ་བའི་ཡེ་ཤེས་ཀྱི་ངོ་བོར་མཆེད་པ་ན་རྟོགས་སླ་བ་ནི་བླ་མེད་གཞན་དུ་
བདེ་བའི་སྟོབས་ཀྱི་འོད་གསལ་དམིགས་རྣམ་ཤིན་ཏུ་གསལ་བར་འབྱིན་པ་དང་
འདྲའོ། །ཁྲེགས་ཆོད་དུ་གཞི་སྣང་འཁྲུལ་སྟོབས་ཀྱིས་ནང་དུ་ལོག་རྗེས་ཀྱི་དབྱིངས་
དེ་རིག་པའི་སྟོབས་ཀྱིས་རྗེན་ཕུད་བྱེད་པ་ཙམ་ལས་གསལ་ཆ་འདོན་ལུགས་འདི་མེད་
པས་འདི་རྩལ་འདོན་བྱེད་པ་ནི་ཐོད་རྒལ་གྱི་ཁྱད་ཆོས་ཆེ་ཤོས་རེད། དེའི་གནད་ཀས་
ནང་དབྱིངས་བདེ་གཤེགས་སྙིང་པོ་རྫོགས་པར་མངོན་དུ་བྱེད་པ་ལ་ཐོད་རྒལ་ལམ་
མྱུར་རོ། །དབྱིངས་དང་རིག་པའི་གདངས་དབྱིངས་སྣང་དང་ལུག་རྒྱུད་དུ་འཆར་བའི་
གནད་ཀྱང་རང་བཞིན་གསལ་བའི་ཡེ་ཤེས་ལ་ཐུག་ཅིང་། ཡེ་ཤེས་དེའི་རང་གདངས་
ཀྱི་སྣང་ཆ་ཐུན་མིན་ནི་ཐིག་སྒྲོན་ཡིན་པས་དབྱིངས་སྒྲོན་དང་ལུག་རྒྱུད་གཉིས་ཀའི་
འཆར་བའི་གཞི་ཐིག་ལེའི་སྒྲོན་མ་ཡིན་པར་བཤད་པ་རེད་སྙམ། རྟོགས་བྱ་ནང་
དབྱིངས་བདེ་སྙིང་ལྷུན་གྲུབ་ཀྱི་གསལ་མདངས་སུ་མཆེད་པ་དེ་དབྱིངས་དང་ཐིག་
ལེའི་སྒྲོན་མ་རོ་གཅིག་པར་སྣང་ཞིང་། རྟོགས་བྱེད་སྒོམ་པའི་ཤེས་རབ་ལྷག་མཐོང་
གི་རིག་པ་དེ་ལུ་གུ་རྒྱུད་དུ་ཤར་བ་རེད་དོ། །ད་དུང་རྣམ་མཁྱེན་ཤིང་རྟར་ལམ་ལ་
སྣང་བའི་དབྱིངས་ཀྱིས་འོད་ལྔའི་འཆར་གཞི་བྱེད་ཅིང་། རིག་པའི་དྭངས་མ་བསམ་
གཏན་གྱི་ཐིག་ལེར་སྡུད། བྱ་བ་ཡོད་པས་དཔྱད་དགོས།
ཆོས་ཉིད་བར་དོའི་ལྷུན་གྲུབ་ཀྱི་གཞི་སྣང་འཆར་བ་ལ་ནི་ཕུང་ཁམས་རགས་པ་མཐའ་
དག་ཐིམ་པའི་གཞིའི་འོད་གསལ་ངེས་པར་སྔོན་དུ་འགྲོ་བས་གཞི་དང་གཞི་སྣང་གི་
རིམ་པ་ངེས་ལ། ད་ལྟ་ཐོད་རྒལ་བའི་ལམ་སྣང་འཆར་བ་ལ་ནི་དེ་ལྟར་མི་དགོས་པས་
གཞི་སྣང་སྔ་མ་དང་ཕྱི་མ་གཉིས་ལ་སྟོབས་ཆེ་ཆུང་གི་ཁྱད་ཆེས་ཆེ་བས་དཀྱུས་གཅིག་
པོ་དེར་ལྷ་སྐུར་རྫོགས་ནས་མཐར་ཕྱིན་པ་སོགས་འོང་མི་འོང་བྱུང་བ་སྟེ། གཞིའི་
159



རྡོ་གྲུབ་བསྟན་པའི་ཉི་མས་མཇང་
འོད་གསལ་འཐུག་པོ་སྔ་མ་བཞིན་སོང་ན། ཕུང་ཁམས་གློ་བུར་བའི་སྒྲིབ་བྱེད་མེད་
པས་སྟོན་ཀའི་ཉི་མ་སྤྲིན་བྲལ་ལྟ་བུའི་གཞི་སྣང་ཤུགས་ཆེར་འཆར་ལ། ཕྲ་རགས་
འབྲེལ་བ་མ་ཆད་སྐབས་དེ་ཙམ་གྱི་རྩལ་རྫོགས་མི་ཐུབ་པའམ། གཞི་སྣང་གི་ནུས་
པ་དེ་ཙམ་མྱུར་བོར་རྒྱས་མི་ནུས་ཏེ། ཚད་ཕེབས་ཐད་ཕྱེད་སྐུར་འཆར་བའི་གོ་བ་
གོང་སྨོས་ལ་དཔྱད་ཀྱང་ཤེས་སོ། །འདིའི་རྩ་ཐོ་ཐེག་མཆོག་མཛོད་ན་ཡོད། འདི་
ལྟར་བྱས་ཚེ་ཐོད་རྒལ་གྱི་སྒྲ་བཤད་ཀྱང་། འཁྲུལ་སྣང་དང་ཡེ་ཤེས་རང་སྣང་གི་བར་
དུ་ཐོག་མའི་ཀ་དག་གི་གཞི་དབྱིངས་འཆར་བརྒྱུད་མི་དགོས་པར་འཁྲུལ་སྣང་ལས་
གཞི་སྣང་ལ་ཐོད་རྒལ་དུ་འཇུག་པ་ཟེར་རམ་དཔྱད།
ཤེས་རབ་ཀྱི་མིག་གིས་མཐོང་ན་ཅིག་ཆར་དུ་ཟད་པ་སྟེ། སྣང་བཞིའི་རྟགས་སྣང་མཐའ་
དག་མ་རྫོགས་ཀྱང་ཆོས་ཟད་དུ་འགྲོ་བ་ཡོད་གསུངས་པ་ནི། ཤེར་སྒྲོན་སྟོབས་ཤིན་
ཏུ་ཆེ་ན་སྣང་བ་མ་རྫོགས་གོང་ནས་གྲོལ་སར་ཐིམ་ནུས་པའམ་ལྷུན་གྲུབ་ཀྱི་སྦུབས་
སུ་ཐིམ་ནུས་པ་སྟེ། ཆོས་ཉིད་བར་དོར་ཡེ་ཤེས་བཞི་སྦྱོར་ནས་ངོ་ཤེས་ཏེ་གྲོལ་བ་
དང་ཚོམ་བུའི་སྣང་བ་ལ་རང་སྣང་དུ་ངོ་ཤེས་ནས་གྲོལ་བ་སོགས་གང་དང་གང་གི་
ཐད་དུ་ཤེར་སྒྲོན་རྩལ་རྫོགས་ཀྱང་དེ་ཐད་ཉིད་དུ་གྲོལ་བར་བཤད་པ་དང་ཚུལ་འདྲའོ། །
གཞི་སྣང་གི་འོད་གསལ་ལ་རང་བཞིན་དང་ཐུགས་རྗེ་གཉིས་ཀ་འཇོག་མི་འཇོག་
དཔྱོད། བྱིང་རྒོད་སོགས་སྒོམ་སྐྱོན་གཅད་ཚུལ་ནི། བྱིང་རྨུགས་འཕྲོ་རྒོད་གང་ཡང་
རིག་པ་རང་མལ་ནས་གཡོས་ཏེ་རྩལ་ཐོག་ཏུ་ཤོར་བ་ཁོ་ན་ལས་བྱུང་གིས། རིག་
ཐོག་དངོས་ན་དེ་ཐམས་ཅད་དྲི་ཙམ་ཡང་མེད་པས་རིག་ཐོག་ནས་མ་གཡོས་པ་ཁོ་
ནས་ཆོད་པར་ཀུན་བྱེད་ཀྱི་ལུང་དྲངས་ནས་ཆོས་དབྱིངས་མཛོད་འགྲེལ་ལས་གསུངས་
ཏེ༑ རྣམ་མཁྱེན་ཤིང་རྟར་ཆོས་སྐུའི་རང་མལ་ནས་མ་གཡོས་པའི་རིག་པའི་ཡེ་ཤེས་
160



མན་ངག་རྫོགས་པ་ཆེན་པོའ་གནད་ཐོར་བུའི་སྐོར།
སམ་རོལ་བ་ཆོས་ཉིད་དུ་ཤེས་པའི་ཤེས་རབ་ལ་ཡུལ་ཐོག་ཏུ་མི་འཆོར་བར་རང་ངོའི་
སྟེང་དུ་གསལ་སྣང་མཆེད་པའི་མཐུ་ཡོད་པས་སོ་སོ་རང་རིག་ཡེ་ཤེས་ཟེར་ཚུལ་དང་།
དེས་རྣམ་རྟོག་གཟུང་འཛིན་ཐམས་ཅད་ཟ་བས་མེ་དང་འདྲ་ཚུལ། རིག་པ་རླུང་གིས་
སྤུར་བའི་རང་རྩལ་ལས་བྱུང་བའི་བྱིང་རྒོད་སོགས་ཐམས་ཅད་དེ་ཉིད་ཀྱིས་སེལ་ཚུལ།
ཁྲེགས་ཆོད་ལམ་ནི་ཤར་གྲོལ་དུས་མཉམ་སྟེ། ཞེས་པའི་ཐད་དང་ཀུན་གཞི་ཆོས་
སྐུའི་ཐད་སོགས་ན་ཅི་རིགས་སུ་ཡོད་དོ། །ཕར་ཕྱིན་ཐེག་པར་ཡང་། ལྷག་མཐོང་
སྒོམ་བྱུང་གི་ཤེས་རབ་ཀྱིས་སྟོང་ཉིད་ལ་དམིགས་ནས་ཇི་ལྟར་བསྒོམ་པ་དེ་ལྟར་ཤེས་
རབ་དེ་གསལ་རྣོ་ཆེ་ཟབ་ཇེ་བཟང་དུ་འགྲོ་ལ། དེ་ལྟར་ལྷག་མཐོང་གི་ཤེས་རབ་ནར་
སོན་ནས་མཐར་སྟོང་ཉིད་དང་ཆུ་ལ་ཆུ་ཐིམ་ལྟར་སོང་དུས་འཕགས་པའི་ཤེས་རབ་
དུ་སོང་བ་རེད། དེ་བཞིན་དུ་དབྱིངས་ཀྱི་ནང་དུ་ལུ་གུ་རྒྱུད་བཞག་པས་ལུག་རྒྱུད་རིམ་
གྱིས་འཕེལ་ནས་མཐར་ངོ་བོའི་རྟགས་སུ་ལྷ་སྐུར་འཆར་ཞེས་གུང་བསྒྲིགས་དུས་ཤིན་
ཏུ་ཡག་པོ་ཡོད། །རིག་པའི་རྩལ་ངར་གྱི་ཤུགས་ནི་ཚད་བཟུང་དུ་མེད་དེ་དེ་མཆེད་
པ་ལས། འོད་ཟེར་གྱི་ཚུལ་དུ་གཟུང་འཛིན་གྱི་སྤྲོས་པ་མཐའ་མེད་དུ་ཤར་ཞིང་འཕྲོས་
པ་རེད་ལ། དེས་ན་གཟུང་འཛིན་གྱི་རྣམ་རྟོག་ཅི་ཙམ་འབར་བ་ཙམ་དུ་རིག་རྩལ་གསལ་
འབར་དུ་སོང་བ་ཡིན་ཏེ། ཆོས་དབྱིངས་མཛོད་ཀྱི་ལེའུ་བཅུ་གཅིག་པར་ཆགས་སྡང་
འབར་དུས་རིག་རྩལ་ལྷོང་བར་བཤད་པ་བཞིན་ནོ། །
འོན་ཀྱང་རྩལ་གྱི་རིག་པ་ཡུལ་ཐོག་ཏུ་མི་འཆོར་བས་ཁ་ཕྱིར་བལྟས་ཀྱི་རོལ་བ་
རྣམས་ཀྱིས་བསྒྲིབ་ནས་རྟོགས་དཀའ་འོ། །དེའི་དུས་སུ་རིག་པ་སྣང་སེམས་ཀྱིས་
གོས་ན་སྣང་སེམས་ཁོལ་བུར་ཆད་པ་ལྟར་རིག་རྩལ་ཡང་རྒྱ་ཆད་ཕྱོགས་ལྷུང་ཅན་དུ་
འགྱུར་བ་ལས། རིག་པ་གཟུང་འཛིན་མེད་པའི་ཟང་ཐལ་ཡིན་པས་མ་གོས་ཏེ་རྒྱ་མ་
161



རྡོ་གྲུབ་བསྟན་པའི་ཉི་མས་མཛད།
ཆད་ཕྱོགས་སུ་མ་ལྷུང་བ་རེད། དེའི་དུས་སུ་ཁ་ཕྱིར་བལྟས་ཀྱི་གཟུང་འཛིན་འཁྲུལ་
བའི་ཆ་དེ་གར་འགྲོར་བཏང་ནས། རྩལ་གྱི་རིག་པ་དེ་ནང་ངོ་བོའི་སྟེང་དུ་བཞག་
པས་རྩལ་གྱི་འོད་ཟེར་ཉི་མ་བརྒྱའི་འོད་ལྟར་གསལ་བ་དེས་ངོ་བོའི་བཞུགས་ཚུལ་
རྗེན་ལ་ཕུད་ཡོང་། རྩལ་གྱི་རིག་པ་དེ་གཟུང་འཛིན་གྱིས་མ་གོས་པས་རྒྱ་ཆད་ཕྱོགས་
ལྷུང་མེད་པ་རང་གི་གནད་ཀྱིས་དེ་ངོ་བོའི་ཐོག་ཏུ་ཕེབས་ཙ་ན་ངོ་བོ་རིས་མེད་ལ་རིག་
པ་ཕྱོགས་མེད་དུ་རྒྱས་ནས་དེ་ཁོ་ན་ཉིད་ལ་བློ་རྒྱས་པ་ཟེར་བ་ལྟར་འགྲོ་སྟེ། རྒྱ་གྲོལ་
རྣལ་འབྱོར་ནམ་ལངས་ཉི་ཤར་འདྲ། །ཞེས་སོ། །
རིག་པ་ཆོས་སྐུ་ཡིན་ཡང་དེའི་ཐོག་ནས་གཡོས་ཏེ། རྩལ་ཐོག་ཏུ་འཁྱམ། སླར་རིག་
ཐོག་ཏུ་ས་མི་འཛིན་པར་རྩལ་གྱི་སྟེང་ནས་ཤེས་རབ་དང་ཏིང་ངེ་འཛིན་སོགས་སངས་
རྒྱས་ཀྱི་ཡོན་ཏན་བསྒྲུབ་ཚེ་བྱིང་རྒོད་སོགས་གོལ་སྒྲིབ་མང་སྟེ་རྙོག་པ་ཅན་གྱི་སེམས་
སྒྲུབ་གཞིར་བྱས་པས་སོ། །རིག་པ་ནི་རང་བཞིན་གཤིས་ཀྱིས་དངས་མའི་འོད་གསལ་
ཡིན་པས་དེ་ཐོག་ཏུ་བསྡད་ན་གོལ་སྒྲིབ་མེད་དེ། རང་ཁྱིམ་ནས་ཐག་རིང་དུ་འཁྱལ་
ཏེ༑ སླར་མཚན་འགྲོས་ཀྱིས་འོང་དགོས་ན་ལམ་ནོར་དོགས་ཚེ། རང་ཁྱིམ་ནས་སྒོར་
མ་བུད་བཞིན་དུ་རང་ཁྱིམ་ཚོལ་དགོས་དང་། ཚོལ་ཚེ་ལམ་ནོར་དོགས་སྐྱེ་བའི་གཞི་
མེད་པ་བཞིན་ཏེ། བགྲོད་དུ་མེད་ལ་བགྲོད་པས་གོལ་ས་བྱུང་། །ཞེས་དྲངས་ནས་
སྣང་། གཉུག་མ་རང་མལ་དུ་སྐྱོང་ནུས་ཀྱང་གོལ་ས་ཡོད་ན་རྩོལ་མེད་ཀྱི་ཐེག་པར་
འགལ་ཏེ། གཉུག་མའི་སྟེང་ནས་རྩོལ་འབད་དགོས་པའི་ཕྱིར་རོ། །ཡང་རང་གནས་
ཀྱི་བསམ་གཏན་ལ་གོལ་སྒྲིབ་མི་སྲིད་ལ། རང་བབས་རང་གནས་ཀྱི་བསམ་གཏན་
མ་བསྒོམ་ཆུ་བོ་རྒྱུན་དུ་ཤེས་པ་དེ་ལ་གང་ཡང་ཆོས་ཉིད་དུ་འཆར་བས་གོལ་སྒྲིབ་དང་
རྐྱེན་སྣང་གི་བར་ཆད་མེད་དེ་ཡེངས་ཡུལ་ཆོས་ཉིད་ཀྱི་རོལ་པར་ཤར་བའི་ཕྱིར་རོ་
162



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཞེས་བཤད་དེ་བྱིང་རྒོད་སྐྱེ་བར་རྩོམ་དུས་ནས་རིག་པ་དྲི་མེད་ཀྱི་ཀློང་དུ་དག་འགྲོ་
བའོ། །
གཟུང་འཛིན་འཁྲུལ་བའི་ཡོ་ལང་འདི་རྣམས་དང་པོའི་གཞི་དང་། མཐའ་གྲོལ་ས་གཉིས་
ཀ་ན་མེད་ཀྱང་བར་འདིར་རྨི་ལམ་རྨིས་པ་ལྟར་ཤར་ཏེ། དེའི་ཚེའང་སེམས་ཐོག་ནས་
བལྟས་ན་མཁྲང་ཐེང་ངེ་བ་ལྟ་བུར་སྣང་ཡང་། རིག་ཐོག་ནས་བལྟས་ན་སྟོང་གཟུགས་
ཤར་བ་ལྟ་བུ་ལས་མེད་དེ། ཟང་ཐལ་གྱི་སྣང་བ་ཤག་མ་ཤིག་མ་ཁྲལ་མ་ཁྲོལ་མ་ཙམ་
མོ༑ ༑སྟོང་གཟུགས་ལའང་སྟོང་པའི་གཟུགས་སྒྲ་སོགས་ཡུལ་ལྔ་འདོད་པ་ལྟར། །
ལུགས་འདིར་སྣོད་བཅུད་ཐམས་ཅད་སྟོང་གཟུགས་སུ་ཟད་དེ། དཔེར་ན་རེ་ཁཱ་ནག་
པོའི་ནང་དུ་གསེར་དང་མེ་ཏོག་ཆར་དང་བུམ་སྣམ་རེ་ལྡེ་སོགས་ཅི་ཤར་ཡང་འོད་གསལ་
གྱི་རང་སྣང་ཁོ་ན་ཡིན་པས་བཟང་ངན་མེད་པ་ལྟར། སྐྱེ་ཤི་བདེ་སྡུག་སོགས་ཅི་ཤར་
ཡང་རིག་པའི་ཀློང་ལས་མ་གཡོས་པས་ཐམས་ཅད་མཉམ་པ་ཉིད་དེ། གནས་སྐབས་
སུ་སེམས་ཀྱི་རང་སྣང་རེད་ཀྱང་། མཐར་གཏུགས་ན་སེམས་དང་དེའི་རོལ་བ་ཐམས་
ཅད་ཡེ་ཤེས་རང་སྣང་གི་སྟོང་གཟུགས་སུ་སངས་རྒྱས་ཟིན་པས་རིག་པ་དག་མཉམ་
ལྷུན་གྲུབ་ཆེན་པོས་ཁྱབ་པའི་ཞིང་ཞེས་བྱའོ། །ཐུགས་རྗེའི་རིག་པ་མེ་ལོང་དང་འདྲ་
སྟེ་འཆར་གཞི། གཟུང་འཛིན་གཟུགས་བརྙན་དང་འདྲ་སྟེ་ཤར་ཆོས། འཆར་གཞིའི་
དབང་གིས་ཤར་བ་མེ་ལོང་མེད་ན་གཟུགས་བརྙན་གཏན་མི་འབྱུང་བ་འདྲ། རིག་
པའི་ངོ་བོ་སྟོང་བ་བརྗོད་མེད་རེད་པས། དེའི་རོལ་བ་ཐམས་ཅད་ཀྱང་མེད་པ་གསལ་
སྣང་ཁོ་ན་སྟེ། སྟོང་པའི་རང་མདངས་རང་མཚན་གྱིས་གྲུབ་པར་འགལ་བའི་ཕྱིར་ཏེ།
གཞི་རྩ་མེད་པའི་ཕྱིར་རོ། །དེ་རྣམས་བསྒྲིགས་དུས་སྣང་སྲིད་ཐམས་ཅད་མེ་ལོང་ལ་
པྲ་ཕབ་ལྟ་བུའི་སྟོང་གཟུགས་ངོ་ཏི་རང་ཡིན་ཀྱང་། སེམས་ཀྱི་སྤྱོད་ཡུལ་དུ་སོང་བའི་
163



རྡོ་གྲུབ་བསྟན་པའི་ཉི་མས་མཛད།
ངོར་དེ་ཚེ་སྟོང་གཟུགས་ཡིན་བྱས་ན་མི་སྲིད་པའི་གཏམ་ལྟ་བུར་འཆར་བ་ནི་སེམས་
སྟོང་གཟུགས་ཀྱི་དེ་ཉིད་ལ་ཚད་མ་མ་ཡིན་པས་སྟོང་གཟུགས་སྒྱུ་མའི་གྲོང་ཁྱེར་ལ་
བདེན་པར་འཁྲུལ་བ་རྐྱང་བ་རེད་དོ། །དེའང་དང་པོའི་ལྷུན་གྲུབ་ཀྱི་སྣང་བ་ནི་རིག་
པ་ཁོ་ནའི་སྣང་བ་ཡིན་པས་དངས་ཤིང་སྒྲིབ་མེད་དུ་གསལ་བ། རང་སྣང་དུ་ཤེས་མ་
ཐག་དབྱིངས་སུ་དག་འགྲོ་བའི་ལས་རུང་གི་ཡོན་ཏན་ཕུལ་བྱུང་ཅན་ཡིན་ཡང་། ད་
ལྟའི་གཟུང་འཛིན་རགས་པ་ནི་རིག་རྩལ་མ་རིག་པ་གསུམ་དུ་ལོག་སྟེ་སྣང་བ་རང་
རྒྱུད་པར་ཞེན་པའི་རླུང་སེམས་ལས་ཤར་བས། འདག་དཀའ་བ། སྦྱང་དཀའ་བ།
ཤིན་ཏུ་ངན་རེང་གི་རྣམ་པ་ཅན་ཡིན་ཏེ། ཨ་འཐས་ཀྱི་འཁྲུལ་སྣང་ཟེར། དེའང་རིག་
པའི་རང་མལ་ནས་གཡོས་ཏེ་རྩལ་ཐོག་ཏུ་ཤོར་བའི་ཀུན་གཞི་ལུང་མ་བསྟན་གྱིས་
རང་སྣང་གི་དེ་ཉིད་བསྒྲིབ། ཡུལ་སྣང་རང་རྒྱུད་པར་སྣང་། སྣང་བ་ལྟར་གྲུབ་པར་
ཞེན། ཞེན་པ་རྒྱུན་ཆགས་སུ་འཐས། དེ་ལ་བརྟེན་ནས་ལས་ཉོན་སྡུག་བསྔལ་གྱི་
འཁོར་བ་ཟད་མེད་འཕེལ་བ་འདི་སེམས་ཅན་བཅིང་ལུགས་ཡིན་པའི་གནད་ཤེས་ན།
གཤིས་ལྷག་མཐོང་གི་རིག་པའི་རང་སོ་བཟུང་སྟེ། རྩལ་ཐོག་མ་ཤོར་བར་བརྐྱང་
བས། ཀུན་གཞིའི་བསླད་པ་སང་། མ་འཁྲུལ་གཉུག་མའི་དབྱིངས་ཐོག་ཏུ་བཙན་ས་
ཟིན། རོལ་བ་ཆོས་ཉིད་དུ་ཤེས་པའི་མཁྱེན་ཆ་རྒྱས། གཟུང་འཛིན་རང་རྒྱུད་པའི་
འཁྲུལ་འཁོར་ཞིག སྣང་སྲིད་ཐམས་ཅད་དག་མཉམ་ཆེན་པོའི་སྟོང་གཟུགས་སུ་ཤར།
མཐར་རང་གདངས་ནང་དུ་ལོག རྩལ་གཞི་ལ་ཐིམ་ནས་གྲོལ་སར་ཕྱིན་འགྲོ་བ་ལ་
ངེས་པ་འཐོབ་སྟེ། འདིའི་རྒྱུ་མཚན་གྱིས་རིག་པ་རྐྱང་དེད་གཅིག་པོས་འཚང་རྒྱ་བ་
རེད་པས། འབད་མེད་གྲོལ་བའི་གནད་ཀྱི་ཉིང་ཁུ། འོད་གསལ་རྡོ་རྗེ་རྩེ་མོའི་གསང་
གཏམ་མཐར་ཐུག་པ་ལགས་སོ། །
164



པན་ངགུ་རྫོགས་པ་ཆེན་པོའི་གནད་ཐོར་བུའི་སྐོར།
རིག་པ་ལ་ཡུལ་ཚུར་སྣང་ཡང་ཡུལ་ཐོག་ཏུ་ཕར་མི་འཆོར་བས་རིག་པ་ཟང་མ་རྗེན་
པར་བུད་དེ། གཟུང་འཛིན་འཁོར་བའི་རྩ་བ་སྟོང་། སྣང་སྲིད་རྒྱ་གྲོལ་ལ་སང་། གང་
སྣང་ཐམས་ཅད་སྟོང་པར་གྲོལ་བས་ཁམས་གསུམ་ཡོངས་གྲོལ་གྱི་དགོངས་པ་ཟེར།
རྟེན་འབྲེལ་བཅུ་གཉིས་ལུགས་སུ་འཇུག་པ་འདི་དག་གོ་བཟློག་སྟེ་དང་པོའི་རིག་ཐོག་
ཏུ་དེད་ནས་ཟང་ཐལ་གྱི་རིག་པ་རྗེན་ལ་བུད་ཙ་ན། སྤྲིན་ཡེ་དག་གི་ནམ་མཁའི་ངོས་
ལྟར་གཤིས་ལ་འཁོར་བ་ཡོད་མ་མྱོང་བའི་དྲི་མེད་རྣམ་དག་ཆེན་པོར་རྟོགས་པས་སྲིད་
གསུམ་ཀ་དག་གི་དགོངས་པ་ཞེས་བྱའོ། །སྲིད་གསུམ་ཀ་ནས་དག་ཚུལ་འདི་རྒྱས་
པར་ཡིད་བཞིན་མཛོད་ཀྱི་ལེའུ་བཅོ་བརྒྱད་པར་ཡོད།
བདེ་གསལ་རྣམ་པར་མི་རྟོག་པའི་འོད་གསལ་ནི་བླ་མེད་ཀྱི་རྒྱུད་ཐམས་ཅད་ན་གསལ་
བར་བསྟན་ཀྱང་། ཐུགས་རྗེའམ་རྩལ་གྱི་རིག་པའམ་ཤེས་རབ་ཀྱི་ཆ་སྟེ་མཁྱེན་ཆ་
རྗེན་འདོན་བྱེད་ཅིང་དེའི་སྟེང་ནས་འོད་གསལ་གྱི་ལམ་བསྒྲུབ་པ་གཙོ་བོར་རྩལ་འདོན་
བྱེད་པ་ནི་རྡོ་རྗེ་རྩེ་མོའི་ཁྱད་ཆོས་རེད་འདྲ།
ངོ་བོའི་འོད་གསལ་ནི་ཀུན་རྟོག་གི་དུས་བག་ལ་ཞ་འགྲོ་སྟེ། རྒྱུད་གཞན་དུ་འོད་གསལ་
དང་ཀུན་རྟོག་གཅིག་ཤར་དུས་གཅིག་ནུབ་འགྲོ་བར་བཤད་པའང་འདིར་དགོངས་
ཐུགས་རྗེའི་རིག་ཆ་ནི་ཉི་འོད་མཆེད་དུས་ཚ་དྲོད་རང་འགྲོགས་སུ་མཆེད་པ་བཞིན་
ཀུན་རྟོག་མཆེད་དུས་དེ་ལ་རང་འགྲོགས་སུ་མཆེད་ཡོང་སྟེ་སྙིང་ཐིག་གི་གྲུབ་མཐའ་
ཐུན་མིན་རེད། ལྗོན་ཤིང་གི་སྒྲ་དང་འཁྲུལ་འཁོར་གྱི་ཁོང་གནད་ལྟར། འོད་གསལ་
གྱི་གནད་མཐར་ཐུག་ནི་ངོ་བོའི་དབྱིངས་སམ་མི་རྟོག་པའི་དབྱིངས་ཏེ། དེ་ནི་འོད་
གསལ་གྱི་གཏིང་ངོ༌། །འདི་ལ་དབྱིངས་ཞེས་ཟེར་དོན་དམིགས་གཏད་ཁོལ་བུ་པ་
ལས་སྣང་བ་རིས་མེད་མི་ཡོང་། རྒྱ་ཡན་གྱི་སྣང་ཆ་ལ་ཕྱོགས་མེད་རིས་མེད་ཡོང་
165



རྡོ་གྲུབ་བསྟན་ པའི་ཉི་མས་མཛད།
བས་ཅི་ཡང་མ་ཡིན་པ་ལས་ཅི་ཡང་འབྱུང་ཟེར་རྒྱུ་དེ་རེད་པས་ཆོས་ཐམས་ཅད་ཀྱི་
དབྱིངས་ཡིན་ལ། སྤྱི་ལྟར་འཕགས་པའི་ཆོས་ཀྱི་དབྱིངས་ཞེས་ཀྱང་བཤད་ནུས།
རིག་པ་ལྷག་མཐོང་གི་རྒྱལ་པོ་ཡིན་པས་དེས་ངོ་བོའི་བཞུགས་ཚུལ་རྗེན་ལ་འབྱིན་
ཐུབ་པ་འདྲ་བ་བདེ་བ་དང་གསལ་བ་གཞན་གྱིས་མི་ཐུབ་ལ། བཞུགས་ཚུལ་དེ་ཅི་
ཙམ་རྗེན་འདོན་ཐུབ་པ་དེ་ཙམ་དུ་འོད་གསལ་གྱི་རྟོགས་པ་ལས་སུ་རུང་བ་དང་། འོད་
གསལ་ལ་དབང་སྒྱུར་ཕུལ་བྱུང་འཐོབ་པ་ནི། ལམ་འདིའི་ཟབ་ཁྱད་དང་མྱུར་ཁྱད་
མཆོག་གོ །རིག་པས་དབྱིངས་ཀྱི་གཏིང་ལཔ་རེག ཇི་ལྟར་རེག་པ་དེ་ལྟར་དབྱིངས་
ཀྱི་རིག་པ་རྣོ་ལ་ངར་བཏགས་ལྟར་བྱེད། དེའང་རིག་པས་འོད་གསལ་གནད་ནས་
སྐུལ་ཞིང་ཅི་ཙམ་འཁུལ་ནུས་པ་ལྟ་བུ་བདེ་བ་སོགས་ལ་མེད་པའི་དོན་ནོ། །རྡོ་རྗེ་
སེམས་དཔའ་རྒྱལ་པོ་ཆེ། །ཡང་དང་ཡང་དུ་སྐུལ་བར་བྱ། །ཞེས་ཏེ། སྐུལ་བ་འདི་
རྣལ་འབྱོར་བླ་མེད་ཀྱི་སྲོག་གོ །
དེ་ལྟར་རིག་པ་ལ་འོད་གསལ་གྱི་དབྱིངས་གསལ་བར་འབྱིན་པའི་ཁྱད་ཆོས་ཆེ་བར་
མ་ཟད། དབྱིངས་ཐོག་ཏུ་བརྟན་པར་གནས་ཐུབ་པ་ལའང་ཁྱད་ཆེས་ཆེ་སྟེ་རླུང་རགས་
པ་ཐིམ་པའི་གསལ་བ་དང་། ཐིག་ལེ་རགས་པ་ཞུ་བའི་བདེ་བ་སོགས་ནི་དུས་དེར་
འཕྲད་རྐྱེན་གྱིས་འོད་གསལ་བོགས་བཏོན་པའི་ཤེས་ཉམས་ཡིན་པས་བརྟན་པར་
དཀའ་ལ། རིག་པ་ནི་དབྱིངས་ཁོ་རང་གི་རང་འགྲོས། ཁོ་དང་གདོད་ནས་འབྲལ་མི་
ཤེས་པའི་ཆོས་ཉིད་ཅན་ཡིན་ཅིང་། ཉི་མའི་རང་གཤིས་སྣང་བ་ཡིན་པ་ལྟར་རིག་པ་
དབྱིངས་ཀྱི་སྣང་བྱེད་དུ་གཤིས་ཀྱིས་གྲུབ་པས་དེའི་སྟེང་ནས་དབྱིངས་བསྒོམ་ན་དབྱིངས་
ཐོག་ཏུ་བརྟན་སླ་སྟེ། རྣམ་མཁྱེན་ཤིང་རྟར། རང་བཞིན་རྫོགས་པ་ཆེན་པོ་ནི་ཆོས་
ཉིད་ཀྱི་རླན་དང་མི་འབྲལ། །ཞེས་པའང་དེ་ལྟར་རེད་སྙམ། །
166



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྩ་རླུང་ཐིག་ལེའི་རྟོག་སྒྲིབ་ཀྱིས་གཉུག་མའི་རང་ཞལ་འགེབ་ལ། རྟོག་སྒྲིབ་དེ་སྦྱོང་
བ་ནི་གཞན་དུ་སྒོ་གསུམ་ཕྲ་རགས་ཕྱེ་ནས་མཛད་ཀྱང༌། འདིར་རགས་པ་ཉིད་ཕྲ་བ་
དང༌། ཕྲ་བ་ཤིན་ཏུ་ཕྲ་མོར་བསྒྱུར་ནས་མི་ཤིགས་དངས་མ་ཆེན་པོའི་དབྱིངས་སུ་
འཇུག་པ་སྟེ། དེ་ལྟར་རགས་པ་ཕྲ་བར་བསྒྱུར་བའི་གནད་ནི། ཕྲ་རགས་མ་ཕྱེ་བར་
རླུང་སེམས་རགས་པ་ཉིད་ཀྱི་སྟེང་ནས་གཉུག་སེམས་བསྐྱང་བའི་ལག་རྗེས་ལ་དེ་ལྟར་
འོང་བ་སྟེ། བུད་ཤིང་མ་བསལ་བར་དུ་མེ་མི་འབར་བ་མིན་གྱི། བུད་ཤིང་ཅི་ཙམ་མང་
བ་ཙམ་དུ་མེ་མཆེད་ཡོང་བ་བཞིན། ཀུན་རྟོག་དང་ལས་རླུང་ཅི་ཙམ་འབར་བ་དེ་ཙམ་
རིག་པའི་རྩལ་ངར་མཆེད་ཡོང་བས། དེ་ཐད་ཉིད་དུ་རིག་པ་ངོས་བཟུང་སྟེ་སྐྱོང་བ་
རེད། རྟོག་སྒྲིབ་ཀྱི་གསེང་ནས་ཐོན་པའི་རིག་པས་རྟོག་སྒྲིབ་སྲེག་པ་ནི། ཤིང་དྲུད་
པ་ལས་བྱུང་བའི་མེས་ཤིང་ཉིད་སྲེག་པ་བཞིན་ནོ། །འདི་ལྟར་སྙིགས་མ་དྭངས་མར་
སྒྱུར་ཐུབ་པ་ནི། བྱ་བ་དགུ་ཕྲུགས་བཏང་ནས་བར་མེད་དུ་སྒོམ་པ་ལ་ལྟོས་ངེས།
ཐོད་རྒལ་ཐད། གཏེར་ཆེན་རིན་པོ་ཆེའི་ཞལ་ནས། དབྱིངས་ཐིག་རིག་གསུམ་གྱི་
སྣང་བ་མཐོང་ཚེ། དེ་ལ་བདག་གཉེར་གང་ཡང་མེད་པར་རིག་པ་གློད་དེ་འཇོག་པ་
དེ་ཐོད་རྒལ་སྒོམ་ལུགས་ལེགས་ཤོས་མིན་པར་གོ །ལུ་གུ་རྒྱུད་དབྱིངས་ཐིག་གི་ར་
བར་གཟེར་བཏབ་པ་ལྟར་ཨར་ལ་གཏད་ནས། དེ་འདྲའི་ལུག་རྒྱུད་དེ་ལ་ནང་གི་རིག་
པ་བཙིར་བཟུང་ལྟ་བུར་མདུང་ཚུགས་སུ་གཏད་པའམ་རིག་པ་ཁ་ཡན་དུ་མི་གཏོང་
བར་ལུ་གུ་རྒྱུད་ཁོ་ན་དང་བསྲེས་ནས་ཕུར་ཚུགས་སུ་ཧུར་ཐག་བྱས་ཏེ་སྒོམ་པ་འདི་
ལེགས་ཤོས་ཡིན་ཏེ་འདིའི་གནད་ཀྱིས་དབང་རྣོན་སྒོམ་མེད་ཁྲེགས་ཆོད་ཀྱིས་གྲོལ་
བ་དང་། བརྩོན་འགྲུས་ཅན་སྒོམ་ཡོད་ཐོད་རྒལ་གྱི་ལམ་པ་ཞེས་བཤད་པ་ཡིན་གསུངས་
ཏེ་ཟབ་གནད་ཕུལ་བྱུང་དུ་སྣང་། ཡང་རིག་པའི་བོགས་འདོན་ལ་བདེ་བ་ལས་ཀྱང་
167



རྡོ་གྲུབ་བསྟན་པའི་ཉི་པས་མཛད།
གསལ་བ་དྲག ཅེས་དང་། མཉམ་བཞག་འཐུག་པོའི་དུས་སུ་ཕྱག་རྒྱའི་བདེ་བ་ལས་
ལྷག་པའི་བདེ་བ་དྭངས་ཤིང་མི་གཡོ་བ་ཡོད་ཀྱང་དེ་རྩལ་འདོན་མ་བྱས་པར་རིག་ཆ་
བསྐྱང་བས་མི་རྟོག་པའི་དབྱིངས་སུ་འདྲེས་ཚེ་མི་རྟོག་པས་བདེ་བ་ཟིལ་གྱིས་མནན་
ནས་འགྲོ་གསུངས་ཏེ། དེའི་ཚེ་བདེ་ཉམས་ཕུལ་བྱུང་ཡོད་ཀྱང་མི་མངོན་པ་འཕགས་
པའི་མཉམ་བཞག་ལ་ཡུལ་ཡུལ་ཅན་ཡོད་ཀྱང་ཡུལ་ཡུལ་ཅན་དུ་སྣང་བ་ནུབ་པ་ལྟ་
བུར་གསལ། ཡང་གོང་སྨོས་ལྟར་ནང་གི་རིག་པ་ལུག་རྒྱུད་ཀྱི་ནང་དུ་བཙོན་འཛིན་
བྱས་པས་རིག་ཆ་འབར་ནས་ཤེས་རབ་རང་བྱུང་གི་སྒྲོན་མར་མཆེད་དེ་དེའི་རྩལ་ལས་
ཤེས་རབ་ཀྱི་ཀློང་རྡོལ་འོང་གསུངས་ཏེ། འདི་ནི་ཤེས་རབ་སྲོག་ཏུ་གྱུར་བའི་རླུང་ལྔ་
ལས་རུང་གི་ལག་རྗེས་སུ་གོ །
ཡོང་མ་དག་པའི་རླུང་སེམས་ཀྱི་ཆ་རྣམས་དག་པ་དང་། དབྱིངས་ལ་རིག་པ་ཕྱོགས་
མེད་དུ་རྒྱས་པ་ལས་སམ་འབར་ཞིང་མཆེད་པ་ལས་སྤྱན་དང་མངོན་ཤེས་རྫུ་འཕྲུལ་
སོགས་འགྲུབ་ཅེས་དང་། འཆི་ཀའི་བར་དོར་འོད་གསལ་མ་བུ་སྲེ་ནུས་པ་ཡིན་ཡང་
ད་དུང་དབྱིངས་ལ་ཞུགས་ཚབ་ཆེ་ཆུང་ངམ་རྣམ་པར་མི་རྟོག་པའི་དབྱིངས་ཀྱི་གཏིང་
དབོག་ཚུལ་ཤུགས་ཆེ་ཆུང་མང་པོ་ཡོད་པས་དེར་གྲོལ་ཐུབ་མི་ཐུབ་མང་པོ་བྱུང་བ་ཡིན་
གསུངས་ཏེ། འདིའི་དབང་གིས་ཆོས་ཉིད་བར་དོར་ཡང་གྲོལ་དཀའ་སླ་དང་མྱུར་བུལ་
མང་པོ་བྱུང་བ་འདྲ། དེ་དག་གཏེར་ཆེན་གསུང་སྒྲོས་སོ། །
རགས་པའི་རླུང་སེམས་མ་ལུས་པ་སྟེ་ལྷག་མེད་དུ་ཐིམ་པའི་འོད་གསལ་དང༌། ཅི་
རིགས་རེ་དག་པའི་འོད་གསལ་གཉིས་དཔྱིད་ཀ་དང་སྟོན་ཀའི་ནམ་མཁའ་ལྟ་བུའི་
ཁྱད་ཆེ་ལ། དེའི་གནད་ཀྱིས་དེ་ལས་ཤར་བའི་དབྱིངས་རིག་གི་སྣང་བ་ལའང་སྤྲིན་
སྦུབ་ཀྱི་དང་། སྤྲིན་བྲལ་གྱི་ཉི་མའི་འོད་ལྟ་བུའི་ཁྱད་ཆེ་བས། ད་ལྟ་ལོ་ཟླ་འགའ་
168



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རེར་སྒྲུབ་དགོས་པའི་ཚད་ཕེབས་ཀྱི་སྣང་བ་མཐར་ཐུག་པའང་ཆོས་ཉིད་བར་དོར་
ཐུན་གཅིག་ལ་རྫོགས་ནུས་པ་ཡིན། ཡང་ཤེས་རབ་ཀྱི་མིག་གིས་མཐོང་ན་སྣང་བཞི་
རིམ་གྱིས་འཆར་བ་ལ་མི་ལྟོས་ཞེས་པས་ཆོས་ཉིད་བར་དོར་བརྟན་པ་ཐོབ་པའམ་
གྲོལ་སར་ཕྱིན་པ་ལ་ཆོས་ཉིད་བར་དོའི་སྣང་བ་མཐའ་དག་རྫོགས་རྫོགས་སུ་སྡོད་
མི་དགོས་ལུགས་དང་རིགས་པ་འདྲའོ། །
དབྱིངས་གཏིང་མཐའ་མེད་པའི་ཟབ་མོ་ལ་རིག་པ་ཅི་ཙམ་ཞུགས་ཚབ་ཆེ་བ་དེའི་ཚོད་
དུ་རིག་པ་ཉིད་ཇེ་ཕྲར་འགྲོ། ཕྲ་ཞེས་པ་ནི་སྐྲ་རྩེ་དང་ཁབ་རྩེ་ལྟ་བུ་མིན་ཏེ། གལ་ཏེ་
ཡིན་ན་རིག་པ་དེ་ཁོལ་བུ་ལས་ཀྱང་ཁོལ་བུར་འགྱུར་བས་རྒྱ་གྲོལ་གྱི་རིག་པར་ག་
ལ་འགྱུར། དེས་ན་བསམ་མི་ཁྱབ་ཀྱི་མཚན་ཉིད་ཇེ་རྫོགས་སུ་སོང་བའམ། དེའི་བཞུགས་
ཚུལ་ལམ་ངོ་བོ་དེ་ཕལ་གྱིས་རྟོགས་ཇེ་དཀའ་སོང་བའི་དོན་ནོ། །ནམ་མཁའི་ལུས་
ཅན་གར་ཡང་ཐོགས་མེད་ཅིང་། ཟེར་བའི་དཔེ་ལྟར་རིག་པ་མཉེན་ལྕགས་ཇེ་ཆེར་
སོང་བའང་ངོ༌། །དབྱིངས་ལ་རིག་པ་ཅི་ཙམ་སྲེ་ནུས་པའི་ཚད་དུ་རྒྱ་ཆད་ཕྱོགས་ལྷུང་
བྲལ་བ་ཟེར་བ་ལྟར་རིག་པ་རྒྱ་ཇེ་ཆེ་ཇེ་ཡངས་སུ་འགྲོ་བའང་ཤེས་སླའོ། །
གསང་སྔགས་གཞན་ལས། བདེ་བ་ཅི་ཙམ་ཤུགས་ཆེ་བ་ལྟར་དེ་ཁོ་ན་ཉིད་རྟོགས་ཕུལ་
ཆེ་ཞེས་འབྱུང་བ་ནི་བདེ་བས་དེ་ཁོ་ན་ཉིད་རྟོགས་པའི་ཤེས་རབ་ཀྱི་རྣོ་སོ་འདོན་པའི་
དོན་རེད། ཤེས་རབ་ཀྱང་འོད་གསལ་གྱི་ཤེས་རབ་ལ་བྱ་དགོས་པས་འདིའི་རིག་ཆ་
དང་གཅིག་རེད། དེ་ལ་རྫོགས་ཆེན་པས་བལྟས་དུས། བདེ་བ་དང་གསལ་བའི་སྟོབས་
་ཀྱིས་ཆོས་དབྱིངས་རྟོགས་པ་ཁྱད་ཞུགས་པ་ནི། དེ་དག་གི་མཐུས་རིག་པ་ལ་ངར་
ཐོན་པའི་སྟེང་ནས་འཇོག་དགོས་པས་རིག་པ་བར་དུ་བརྒྱུད་དགོས་ལ། རིག་པ་དང་
ཆོས་དབྱིངས་ཀྱི་བར་དུ་གང་ཡང་བརྒྱུད་མི་དགོས་པས། དབྱིངས་རྟོགས་བྱ། རིག་
169



རྡོ་གྲུབ་བསྟན་པའི་ཉི་མས་མཛད།
པ་རྟོགས་བྱེད་ཀྱི་རྒྱལ་པོ། བདེ་གསལ་རྟོགས་བྱེད་དེའི་འཁོར་ལྟ་བུར་འགྱུར་བ་འདྲ།
དེའང་གཞན་དུ་རླུང་དང་གཏུམ་མོ་དང་ལས་རྒྱ་ལ་སོགས་པའི་ཐབས་ཀྱིས་བདེ་བ་
དང་གསལ་བ་ཅི་རིགས་སྒྲུབ་ལ། བདེ་གསལ་གྱི་ཐབས་ལས་རིག་པ་མཚོན་པར་
བྱེད་པས་དབྱིངས་ལ་འཇུག་པ་ལ་རིག་པ་དགོས་པར་མ་ཟད། རིག་པ་ཉིད་ལའང་
བདེ་གསལ་གྱི་ཐབས་ཀྱིས་འཇུག་དགོས་ཤིང༌། སྙིང་ཐིག་གི་སྐབས་སུ་དེ་འདྲ་གང་
ཡང་མི་དགོས་པར་རིག་པ་ལ་དམར་འཇུས་བྱས་པས་ཆོག་པས་འཁོར་བརྒྱུད་ནས་
རྒྱལ་པོ་ལ་འདྲིས་གདགས་པ་དང་། རྒྱལ་པོ་ཉིད་དབང་དུ་བསྡུས་ནས་འཁོར་རང་
ཤུགས་ཀྱིས་འཐོབ་པའི་ཁྱད་ལྟ་བུ་ཡོད་སྙམ། ཡང་སྒྱུ་འཕྲུལ་ཐད། རྒྱུད་འདིའི་ལམ་
ལ་ཐབས་གྲོལ་གཉིས་ཡོད་ཀྱང་། གཙོ་བོ་གྲོལ་ལམ་རང་ཡིན་ཏེ། གཡོ་བ་རླུང་དང་།
བདེ་བ་ཐིག་ལེའི་རྫོགས་རིམ་གཙོ་བོར་མི་བྱེད་པར་འོད་གསལ་ཡེ་ཤེས་ཀྱི་རྫོགས་
རིམ་གཙོ་བོར་བྱེད་པས་མ་ཧཱའི་ཨ་ཏིར་བཞག་པའི་ཕྱིར། རྫོགས་ཆེན་ཐད། ཀུན་
གཞི་ཆོས་སྐུ་ངོ་བོ། སེམས་དང་ཡེ་ཤེས་རང་བཞིན། ཡིད་དང་ཤེས་རབ་ཐུགས་རྗེ།
ཨེ་ཡིན་དཔྱོད། ངོ་ཤེས་རྩལ་རྫོགས་ཐད་ཕྱག་རྒྱ་པ་སོགས་ཀྱི་ཆོས་སྐད་ཤན་མ་ཤོར་
བ་ནི། ད་ལྟ་རྣམ་རྟོག་གི་སྟེང་ན་རིག་ཆ་གཙོ་ཆེར་ཡོད་དེ། དེ་དུས་རིག་ཆ་དེ་བསླད་
ཡོད་ཅིང་། རིག་པའི་རྩལ་ལམ་ཤུགས་སམ་ཤེད་སྟོབས་ཀྱི་ཆ་རྣམས་རྣམ་རྟོག་ཏུ་
ཕར་སོང་བས་རྣམ་རྟོག་ཚོལ། རིག་པ་ཤེད་ཞན་ཅིང་སྦྲིད་པར་སོང་བ་སྟེ། རྣམ་རྟོག་
བཀྲག་ཆེ་ལ། རིག་པ་བཀྲག་ཆུང་། དེའི་དུས་སུ་རྣམ་རྟོག་ཐད་ཀར་བཅད་ནས་རིག་
པ་རྐྱང་འདེད་དམ་རྗེན་འདོན་བྱས་པས་རྣམ་རྟོག་གི་རྩལ་ཤུགས་རིག་པ་ལ་ཚུར་ཞུགས་
ཤིང་འདུས་ནས་རིག་ཆ་ཧུར་ཐོན་ཅིང་རྗེན་ལ་ཅེར་གྱིས་བུད་ཡོང་། རིག་ཆ་ཡེ་ཤེས་
ཀྱི་རླུང་གིས་སྤུར་བའམ་གཞི་ཐོག་ནས་ཕྱིར་འཕགས་ཤིང་སད་པའི་རྟགས་སུ་སྟོང་
170



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གཟུགས་ཀྱི་དབྱིངས་ཐིག་སོགས་འཆར། དེའང་ལས་རླུང་སེམས་བཅས་ཀྱི་བསླད་
ཆ་མཐའ་དག་དང་པོའི་གཞི་ཐོག་ཏུ་ཐིམ་པའི་རྗེས་ཐོག་ཡིན་ན་རང་ཤུགས་ཀྱིས་
འཆར་ཞིང་། རྒྱ་ཆེ་མཐའ་ཡས་སུ་འཆར། ཀུན་རྟོག་གི་སྟེང་ན་ཡོད་ཚེ་གནད་གསུམ་
གྱིས་མ་གཅུན་ན་མི་འཆར། གཅུན་ན་བག་ཙམ་ཉུག་ཙམ་འཆར་ཏེ། ཐོད་རྒལ་ཐོག་
མར་སྒོམ་ཆེའོ། །དེ་ལྟར་ཤར་བའི་སྣང་བ་དེ་ལ་རྩེ་གཅིག་གཟིར་ཞིང་གཏད་ན་རྟགས་
སྣང་གི་རྟོད་ལ་རྟགས་ཅན་གྱི་རིག་ཆ་གཅེར་བུར་ཟིན་ནས་གོང་འཕེལ་དུ་འགྲོ། དེས་
ན་ཁྲེགས་ཆོད་ཀྱི་རིག་ཆའང་ཤེར་སྒྲོན་ཙམ་ངེས་པར་ཡིན་ཀྱང་། ཐོད་རྒལ་བསྒོམ་
སྟོབས་ཀྱིས་དེ་ནར་སོན་ནས་ཟབ་མོའི་ཚིག་དོན་འབྱེད་པའི་ཤེས་རབ་སོགས་རྩལ་
རྒྱས་ཤིང་མཆེད་པའི་མགོ་ནི་ཉམས་གོང་འཕེལ་ཞེས་པའི་ཤེས་ཉམས་ནས་རྩོམ་པ་
འདྲ། ཁྲེགས་ཆོད་ཀྱི་རིག་ཆ་དེ་ལྷུན་གྲུབ་ཀྱི་གཞི་སྣང་གི་རིག་ཆ་ཕལ་བ་ཙམ་དུ་ཚིག་
དོན་མཛོད་ལས་གསུངས་པ་དང་ཤེར་སྒྲོན་དུ་བཤད་པ་འདི་གཉིས་མཐུན། འཆི་ཀ་
བར་དོའི་ཐད། འཆི་བ་འོད་གསལ་དངོས་ནི་བར་དོར་བཞག་མི་རུང་ངམ་སྙམ། །
སྙིང་ཀའི་ཡེ་ཤེས་བཞིའི་རང་སྣང་རང་བཞིན་སྤྲུལ་སྐུའི་ཞིང་དང་། དེས་ན་ད་ལྟ་ཡེ་
ཤེས་བཞི་སྦྱོར་གྱི་སྣང་བ་ལ་གོམས་ན་དེ་དག་སྐྱེ་བགྲོད་ནུས་པ་ནི། མ་རྒྱུད་དུ། ཧེ་
རུ་ཀའི་རྩ་གནས་རྣམས་ཡུལ་ཆེན་ཉེར་བཞིར་ཤར་ཞིང་། དེས་ན་དེ་བསྒོམ་པས་
གནས་ཡུལ་ལ་དབང་སྒྱུར་བར་བཤད་པ་ལྟ་བུར་མཐོང་ངོ༌། །
ཡང་གོ་ལུགས་གསར་བ་ཞིག་ལ། ངོ་བོ་རང་བཞིན་ཐུགས་རྗེ་གསུམ་ཀ་རིག་པ་སྟེ།
ངོ་བོའི་རིག་པ། རང་བཞིན་གྱི་རིག་པ་སོགས་སོ། །སྤྱིར་རིག་པ་ཡིན་ཕན་ཆད་གསུམ་
ཀ་ཡིན་ཡང་། གཙོ་ཆེ་བའི་ངོས་ནས་བཞག་ན་གཞི་སྣང་མ་ཤར་གོང་གི་རིག་པ་ནི་
སྟོང་པ་རིག་པའི་སྙིང་པོ་ཅན་ཏེ། མི་རྟོག་པའི་དབྱིངས་ཐོག་ནས་མ་གཡོས་པའི་
171



རྡོ་གྲུབ་བསྟན་པའི་ཉི་མས་མཛད།
ཕྱིར་རོ། །དེ་ངོ་བོ་སྟོང་པ་ཟེར། དེ་གསལ་མདངས་ཆེར་འབར་ཞིང་རྩལ་གྱི་གཟུང་
འཛིན་གྱི་ཐོག་ཏུ་མ་ཤར་བ་ནི་གསལ་བ་རིག་པའི་སྙིང་པོ་ཅན་ཏེ། རང་བཞིན་གསལ་
བ་ཟེར། འདིའི་རིག་ཐོག་གི་གསལ་ཆ་འདི་ལ་མདངས་ནང་གསལ་གྱི་ཆ་ཟེར།
དབྱིངས་ཡེ་རིག་གསུམ་སོ་སོར་བྱེད་ཚེ་ཡེ་ཤེས་ཞེས་པའང་དེ་ཡིན་པ་འདྲ་སྙམ་པ་
དཔྱོད། རྩལ་ཐོག་ཏུ་ཤར་ནས་ཐུགས་རྗེ་ཀུན་ཁྱབ། རང་གནས་མི་རྟོག་པའི་དབྱིངས་
དེ་ངོ་ཤེས་བྱེད་དངོས་རིག་ཆ་དེ་ཁོ་ན་རེད་ཀྱང་། ཐོག་མའི་གཞི་ལ་གནས་དུས་མི་
རྟོག་པ་ཤིན་ཏུ་འཐུག་རུང་རིག་ཆ་ཕྲ་མོར་སོང་བས་རིག་ཆ་ཉིད་ཀྱང་ངོས་མི་ཟིན་ན།།
དབྱིངས་ལྟ་ཅི། དེ་ནས་གསལ་མདངས་ཆེར་མཆེད་ཚེ་རིག་ཆའམ་ཤེས་རབ་སྲོག་ཏུ་
གྱུར་པའི་རླུང་ལྔས་བསྐུལ་ནས་གསལ་ཆ་རྒྱས་པ་ཡིན་ཕྱིར་རིག་ཆ་མཆེད་ཡོད་ཀྱང་
ཐ་མལ་བ་ལ་འདུ་བྱེད་ཀྱི་དྲན་པ་ལྟ་བུའི་དྲན་པ་རྙེད་པའི་རྐྱེན་མ་ཚང་ཞིང་སྐར་མདའ་
རྒྱུག་ཡུན་ཙམ་ལས་མེད་པས་ངོས་མི་ཟིན། ད་ལྟ་རྣམ་རྟོག་གི་སྟེང་ན་ཡོད་དུས་ནང་
གསལ་དུ་མ་གབ་པར་ཕྱིར་གསལ་དུ་ཐོན་ཏེ་མེ་སྟག་མེ་ཕུང་དུ་མཆེད་པ་ལྟ་བུའི་སྐབས་
ཡིན་པས་བླ་མའི་གདམས་ངག་གི་རྐྱེན་ལས་ངོ་འཕྲོད་སླ་ཞིང་། འདིའི་སྟེང་ནས་རིག་
ཆ་རྗེན་འདོན་ནམ་རྐྱང་འདེད་བྱས་ནས་རྩེ་གཅིག་བརྐྱང་བས་ནང་དབྱིངས་ལ་གཏིང་
ཕྱིན་པར་འདྲེ་སྐབས་ཀྱང་། སྐྱོང་ལུགས་ཀྱི་གནད་ཀྱིས་རྫོགས་རིམ་གཞན་གྱི་འོད་
གསལ་གྱི་རིག་ཆ་ལས་ཆེས་ལྷག་པའམ་ཤས་ཆེ་བའི་རིག་ཆ་ཕུལ་བྱུང་སད་ཅིང་
འཆར་ཏེ། ཐིག་ལེའི་རྣལ་འབྱོར་གཙོར་བྱས་བདེ་བ་ཤས་ཆེ་བ་བཞིན་ནོ། །དེ་ནི་
རྩལ་ཐོག་གི་རིག་པ་བསྡུས་རྗེས་སུ་ཡང་ནང་གསལ་དུ་རིག་ཆ་རྩལ་རྫོགས་ཕུལ་
གཞན་ལས་ཆེས་ཆེ་བ་འོང་བའི་ཚུལ་ཏེ། ཐུགས་རྗེའི་རིག་པ་བསྐྱང་བས་ངོ་བོའི་
རིག་པ་ཁྱད་འཇུག་ལུགས་རེད་དོ། །དེས་ན་སྟོང་གཟུགས་ཀྱང་རིག་གདངས་ཀྱི་
172



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཕྱོགས་ནས་འཆར་རོ། །དེས་ན་ནང་གསལ་གྱི་རིག་པ་རང་བཞིན་གསལ་བ་དང༌།
ཕྱིར་གསལ་གྱི་རིག་པ་ཐུགས་རྗེ་ཀུན་ཁྱབ་རེད། ཕྱིར་གསལ་གྱི་དོན་ནི་འཛིན་ཆའི་
རྣམ་རྟོག་དང་འགྲོགས་ནས་ཡུལ་ཐོག་ཏུ་ཤར་བ་སྟེ། ཡུལ་ཐོག་ཏུ་མ་ཤར་བ་ལ་ནང་
གསལ་ཟེར། ཕྱིར་གསལ་ལའང་། ཐུགས་རྗེའི་རིག་པ་དངོས་ནི་འཛིན་མེད་ཡིན་ལ།
དེའི་འོད་ཟེར་གྱི་ཚུལ་དུ་ཤར་བའི་འཛིན་ཆ་རྣམས་ནི་ཐུགས་རྗེའི་རིག་རྩལ་ཞེས་བྱ།
འདིར་ས་མ་ཊ་དཔེ་བཤུས་པ་ནི། ལྷུན་གྲུབ་སྒོ་བརྒྱད་མ་ཤར་གོང་གི་གཞི་སྣང་དེ་
རང་བཞིན་གསལ་བའི་རིག་མདངས། ལྷུན་གྲུབ་སྒོ་བརྒྱད་ཤར་དུས་ཐུགས་རྗེའི་
རིག་གདངས་ཡིན་ཏེ། སྒོ་བརྒྱད་དུས་འཛིན་ཆ་ཕྲ་མོ་ཤར་ནས་རིག་པའང་ཕྱིར་གསལ་
དུ་སོང་བ་རེད། འདིའི་དུས་ཀུན་གཞིའི་རླུང་སེམས་ཆ་ཕྲ་མོ་ཙམ་ཐོག་མར་ཤར་ལ་
རིག་ཆ་ཀུན་གཞིའི་བག་ལ་མ་ཞ་བས་རིག་མ་རིག་སྟོབས་མཚུངས་སུ་ཡོང་སྐབས་
རེད། དེའི་ཕྱིར་ལྷུན་གྲུབ་སྒོ་བརྒྱད་འཁོར་འདས་གྱེས་མདོར་བཤད། དེའི་ཕྱིར་གཞི་
སྣང་གི་སྟོད་རིག་མདངས། སྨད་རིག་གདངས། འདི་ཡི་གེ་མ་བལྟས་པར་བྲིས་པས་
དཔྱད་དགོས། ཞེས་འདུག རྫོགས་ཆེན་སྒོམ་པ་ཤི་ན་ངེས་པར་རིག་འཛིན་གྱི་རྟེན་
མཆོག་འཐོབ་བམ་ཞེ་ན། ཐོད་རྒལ་དུས་སུ་འདི་ནས་མངལ་གྱི་གྲོང་ཁྱེར་རྒྱུན་ཆོད་
ཅེས་འབྱུང་བ་རྣམས་ནི་རྣམ་གྲོལ་དབུགས་ཆེན་འབྱིན་པའི་ཞིང་བགྲོད་ཁོ་ནར་མངོན།
ཁྲེགས་ཆོད་དུ་གསལ་ཁ་མི་ཆེ་ཡང་། རིག་པ་སྐུ་གསུམ་དུ་རྩལ་རྫོགས་པའི་རྩལ་
དབང་མ་ཐོབ་བར་དུ་ནི་ཐ་མལ་སྣང་ཞེན་གྱི་སྟོབས་འཕྲོག་མི་ནུས་པའམ་ཤུགས་
ཟློག་མི་ཐུབ། དེ་མ་ཐུབ་ན་ད་ལྟའི་རྗེས་ཐོབ་དང་། གཟོད་སྐྱེ་འཆིའི་དུས་ཀྱང་སྣང་
ཞེན་དེའི་ལག་རྗེས་ངན་པ་རྣམས་ཁ་གནོན་མི་ནུས་པས་ཅིར་འོང་ཆ་མེད། རྩལ་དབང་
ཐོབ་ནས་རིག་པ་གདོད་ནས་རྣམ་དག་གི་བདེན་དོན་མཐོང་ཚེ་ཐ་མལ་སྣང་ཞེན་གྱི་
173



རྡོ་གྲུབ་བསྟན་པའི་ཉི་མས་མཛད།
ལག་རྗེས་ངན་པ་ཅི་རིགས་དགག་ཐུབ་པས་སྐྱེ་འཆིའི་སྐྱོན་ཅི་རིགས་མགོ་གནོན་ནུས་
སྙམ་སྟེ། ཐུན་མོང་བ་ལྟར་ན་བྱང་སེམས་ཀྱི་བཟོད་པ་ཐོབ་ཚེ་པདྨར་སྐྱེ་བ་དང་།
བསྐྱེད་རིམ་པས་རིག་འཛིན་གྱི་རྟེན་ཁྱད་པར་ཅན་འཐོབ་པ་སོགས་གུང་སྒྲིགས། མདོར་
ན་རིག་པ་ངོས་ཟིན་ཙམ་གྱིས་ངོ་བོའི་གནས་ལུགས་མཐོང་བ་མིན། རིག་པ་དེ་ངོ་
བོའི་དབྱིངས་ཐོག་ཏུ་འཁྱོལ་ཐུབ་པ་དགོས། དེ་འཁྱོལ་ཐུབ་ན་སྐྱེ་འཆི་སོགས་ལ་དབང་
སྒྱུར་གྱི་ཡོན་ཏན་གྱི་ཆ་ཕྲ་མོ་རེ་དང་པོ་ནས་འཐོབ་པར་སེམས་ཏེ་དཔྱོད། ཀུན་གཞིའི་
དྲི་མ་གཏན་ལོག་ཏུ་མ་སོང་བར་དུ་རྩལ་དང་ངོ་བོའི་སྤྲོ་སྡུད་རེས་འཇོག་གི་ཆ་ངེས་
པར་ཡོད་ལ། དེ་བྱང་དུས་རྩལ་ངོ་བོའི་སྟེང་དུ་རྫོགས་པའམ་རྩལ་དང་ངོ་བོ་གཅིག་
ཏུ་སོང་བས་རྩལ་མཆེད་དུས་ངོ་བོ་ལས་གཡོ་ཞིང་། ངོ་བོའི་སྟེང་དུ་བརྟན་དུས་རྩལ་
ཐིམ་ནས་མི་མངོན་པའི་རེས་འཇོག་གཏན་མེད་དེ། མདོར་ན་ཀུན་གཞི་དེ་སྣང་སྟོང་
ངོ་བོ་ཐ་དད་དུ་ཞེན་པའི་ཞེན་ཆ་ཞིག་རེད་པས། དེ་ལྷག་མེད་དུ་དག་ཚེ་བདེན་གཉིས་
ཅིག་ཆར་དུ་མངོན་པར་རྫོགས་པར་འཚང་རྒྱ་བ་སྟེ། མདོ་རྒྱུད་སྤྱི་དང་ཡང་གུང་འགྲིགས་
པས་མཐུན་ལ་ཁྱད་ཆོས་ཆེ་བའོ། །རྩལ་སྣང་ཕྱོགས། ངོ་བོ་སྟོང་ཕྱོགས། སངས་རྒྱས་
སའི་མཉམ་བཞག་ཁོ་ན་ལ་འོད་གསལ་གྱི་ཆར་གྱུར་པའི་བྱམས་བརྩེ་མངོན་ཤེས་
སོགས་མངོན་གྱུར་དུ་ཡོད་ལུགས་སོ། །རྩེ་གཅིག་ཚོགས་སྦྱོར་ནས། སྒོམ་མེད་མི་
སློབ་ལམ་ཞེས་སྦྱར་བ་ནི་མོས་སྤྱོད་སོ་སྐྱེའི་ལམ་ཁོ་ན་ལ་ལམ་བཞིར་ཕྱེ་བ་འདྲ།
སྒོམ་མེད་ཆེན་པོ་ཡང་འཕགས་ལམ་དངོས་ཨེ་ཡིན་དཔྱད་དགོས། གཏམ་ཚོགས་སུ་
སྒོམ་ལམ་ཐོབ་ཀྱང་ཚོགས་ལམ་ཆེན་པོའི་རྟགས་ཚད་མེད་པ་ཡོད་གསུངས་པའང་
རོ་གཅིག་སྒོམ་ལམ་དུ་བཞག་པ་དེ་རེད་དམ་སྙམ། སྒོམ་མེད་ལ་སླེབ་པ་དང་རྣམ་
སྨིན་རིག་འཛིན་དུ་ཞལ་བཞེས་མཛད་པའང་དེ་འདྲ་ཨི་ཡིན་སྙམ། སྒོམ་མེད་པ་སངས་
174



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྒྱས་ཀྱི་གྲལ་དུ་སྒྲིགས་ཆོག་པར་གཏམ་ཚོགས་སྔ་མ་ན་སྣང་བའང་རིག་པ་སངས་
རྒྱས་སུ་སྒོམ་སྟོབས་ཀྱིས་རྟོགས་པ་བརྟན་པ་རྣམས་འབྲས་བུ་ལམ་བྱེད་ལ་བྱན་ཚུད་
དབང་གིས་དེ་ལྟར་ཡིན་ཏེ། ཕྱིར་མི་ལྡོག་པའི་བྱང་སེམས་སངས་རྒྱས་སུ་བསྡུ་བར་
སྐྱབས་འགྲོ་བདུན་ཅུ་བར་བཤད་པ་བཞིན་ནོ། །ཐེག་ཆེན་འཕགས་པར་འདོད་ཅིང་
འཕགས་པའི་ཡོན་ཏན་བརྒྱ་ཕྲག་བཅུ་གཉིས་སོགས་མེད་པར་སྨྲ་བ་ལ་ནི་ཀུན་མཁྱེན་
ཆོས་རྗེས་བཀའ་བཀྱོན་ཆེ་སྟེ་ནམ་མཁའ་ཀློང་ཡངས་སུ་ལྟོས། སྒོམ་མེད་ཆེན་པོར་
སླེབ་ནས་སྣང་སེམས་ཁྱབ་བདལ་དུ་འདྲེས། ཕྱོགས་མེད་དུ་གྲོལ་ནས་འཕགས་
ལམ་གྱི་དྲོད་ཚད་ཀུན་རྫོབ་སྣང་ཕྱོགས་པ་ཐམས་ཅད་ལའང་དབང་སྒྱུར་རྒྱུ་ཡིན་པར་
གསལ། ཨེ་མ་བཀའ་དྲིན་འཁོར་མེད་ཀྱི་ཀུན་མཁྱེན་ཡབ་སྲས།
རྒྱང་ཞགས་དུས་རྒྱུན་ཡོད་ཀྱང་མ་དག་པའི་ཡུལ་སྣང་རགས་པ་ལ་སྤྱོད་རིང་ལ་སྟོང་
གཟུགས་མཐོང་བའི་བྱ་བ་ལ་མི་འཇུག་པ་ནི་བྱ་བ་དེ་གཉིས་ནི་གཅིག་མངོན་དུ་གྱུར་
དུས་ཅིག་ཤོས་བག་ལ་ཞ་སྟེ་འགྲོ་བ་ཅིག་ཡིན་པའི་ཕྱིར་ཏེ། དཔེར་ན་སད་རྨི་གཉིས་
ཀྱི་སྣང་བ་ལྟ་བུ་སྟེ། འདི་ནི་ལྷུན་གྲུབ་ཀྱི་ཕྱི་རྒྱ་མ་རལ་བར་ལ་ཆོས་ཉིད་བར་དོའི་
སྣང་བ་མི་འཆར་བ་སོགས་ཀྱིས་ཤེས་སོ། །
ལམ་མཐོན་པོར་ཆུ་སྒྲོན་ལ་མི་ལྟོས་པར་སྙིང་ཀའི་ལྷུན་གྲུབ་ཀྱི་རིག་གདངས་བརྟན་
པོར་སད་པའི་དབང་གིས་འཆར་ཏེ། དང་པོར་ཉི་ཟླ་མེ་གསུམ་གྱི་ཟེར་ལ་ལྟོས་ཀྱང་།
ཕྱིས་མི་ལྟོས་པ་ལྟ་བུའོ། །འདི་ནི་ཕྱིས་ལུས་ཀྱི་རྡུལ་ཕྲ་རབ་རེར་ཡང་དབྱིངས་ཐིག་
རིག་གསུམ་འཆར་བར་བཤད་པས་སོ། །དེའང་། མེ་དང་ཟང་མའི་ཞུ་ཉིད་བཞིན།
ཞེས་སོ། །ཡང་ཏིག་ཏུ། དེ་ཕན་ཆད་ཀྱི་སྣང་བ་གང་ཡང་མེད་དོའི་དོན་བཤད་དགོས།
དགོངས་པ་དབྱིངས་ལ་གཏད་ན་སྡུད་འགྲོ་བའི་དོན་ནོ། །བར་དོར་གྲོལ་ཞེས་པ་ནི་
175



རྡོ་གྲུབ་བསྟན་པའི་ཉི་མས་མཛད་
དེར་བརྟན་པ་ཐོབ་པ་དང་བཙན་ས་ཟིན་པ་ལ་ཡབ་སྲས་ཀྱི་བཤད་པས་སངས་རྒྱས་
པ་མིན་སྙམ། རྒྱུད་འདིའི་ལུགས་ལ། འོད་གསལ་གྱི་བཞོན་པ་ཉིད་ལའང་ཁྱབ་བྱེད་
སོགས་རླུང་ལྔའི་ཆ་འབྱེད་ཚུལ་ཞིག་ཡོད་དམ་སྙམ་སྟེ་དེའང་གཞི་ལས་གཞི་སྣང་དུ་
མ་འཕགས་བར་དུ་སྲོག་འཛིན་ཁོ་ནར་ཟད་ལ། འཕགས་དུས་ནས་རླུང་ལྔར་སྐྱེ་སྟེ།
སྲོག་རླུང་ཡན་ལག་བཞི་ལྡན་ཕྱིར་འཕགས་པར་གསུངས་པའི་ཕྱིར་རོ། །དེའང་མི་
ཤིགས་པའི་རླུང་རང་ཉིད་རྩལ་ཇེ་རྒྱས་སུ་མཆེད་ནས་སོང་བས། ཡེ་ཤེས་རྒྱ་ཆེ་བ་
དང༌། བདེ་གསལ་གྱི་ངར་ཆ་ཤིན་ཏུ་སྨིན་པར་བྱེད་པ་སོགས་བྱེད་ལས་ཀྱི་ནུས་པ་
ཐ་དད་སད་པའི་ལྡོག་ཆ་ནས་ཁྱབ་བྱེད་མེ་མཉམ་སོགས་སུ་བཏགས་སམ་སྟེ། རྩལ་
དབང་གི་ཁྱབ་བྱེད་སོགས་རླུང་ལྔ་རིག་པར་ཚང་ཚུལ་བཞིན་ནོ། །
ལུགས་འདིར། གཙོ་ཆེ་ཆུང་ལ་ལྟོས་ན། ཙནྡན་གྱི་སྡོང་བོ་དྲི་བཟང་གིས་ཁྱབ་ཀྱང་།
ལྷག་པར་རྐང་ལ་བཟང་བ་ལྟར། འོད་གསལ་དང་རླུང་མི་ཤིགས་པ་སྙིང་ཀའི་རྩ་འཁོར་
དུ་གནས་པ་ཡིན་ཀྱང་། ཀུན་རྟོག་རླུང་བཅས་མཆེད་དུས་སེམས་ཀྱིས་གར་ཁྱབ་དུ་
རིག་པ་དང་། ལས་རླུང་གིས་གར་ཁྱབ་དུ་ཡེ་ཤེས་ཀྱི་རླུང་གིས་ཏིལ་འབྲུ་སྣུམ་ཁྱབ་
ལྟར་ཡོད་པས། དེའི་ཚེ་ཕལ་བའི་ཚུལ་གྱིས་ལུས་ཐམས་ཅད་ཀྱང་མི་ཤིགས་པའི་
རླུང་སེམས་ཀྱིས་ཁྱབ་པར་འཕྲོ་མོད། འོན་ཀྱང་རླུང་སེམས་རགས་པས་ཕྲ་བ་ཟིལ་
གྱིས་མནན་ནས་དེའི་ངོ་བོ་དང་བྱེད་ལས་གང་ཡང་མི་མངོན་པ་ཡིན་ལ། རྒྱུད་གཞན་
གྱི་རྫོགས་རིམ་པའི་སྡུད་རིམ་ཚེ་ཡུམ་གྱི་བཅུད་སྔ་མ་བཞིའི་སྐབས་སུའང་ངོ་། །
ལྟར་བྱེད་དུས་ནི། ལུས་ཀྱི་གནས་གཞན་གྱི་རླུང་སེམས་ཕྲ་རགས་དེ་དག་ལྷན་ཅིག་
ཏུ་བསྡུས་འགྲོའོ། །མན་ངག་སྡེར་རླུང་དབུ་མར་མི་སྡུད་པར་རང་བཞག་གི་གནད་
ཁྱད་པར་ཅན་ཤེས་ནས་བསྐྱང་ན་དེ་དག་ན་གནས་པའི་ལས་རླུང་རྣམས་རང་དེངས་
176



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལ་སོང་། ཡེ་ཤེས་ཀྱི་རླུང་རིག་ཤུགས་ཇེ་ཆེར་རྒྱས་ནས་ཡོང་བས་དེ་ལ། ལས་རླུང་
ཡེ་ཤེས་ཁམས་སུ་གནས་གྱུར་བ་ཞེས་གསུངས་ཏེ། དང་པོར་ནི་རེ་ཞིག་དང༌། ཕྱིས་
ནི་གཏན་དུ་གནས་གྱུར་བའོ། །ཐོད་རྒལ་གྱི་སྣང་བ་ཁྲེགས་ཆོད་རིག་པའི་བོགས་
འདོན་དུ་གསུངས་བ་ནི། རིག་པ་རྟོད་ལ་གནོན་པའང་ཡིན་མོད། གཙོ་བོ་ནི་འདི་
ཡིན་ནམ་སྟེ། དང་པོ་རླུང་སེམས་རགས་པ་ཕར་གཞི་ལ་བསྡུས་ཏེ། གཞི་རང་གི་
སྟེང་གི་ཤེས་རབ་དང་ཏིང་ངེ་འཛིན་སོགས་ཀྱི་ནུས་པ་གསལ་བར་མ་སད་པའི་དུས་
ཤིག་དང་། ཡེ་ཤེས་ཀྱི་རླུང་ལྔ་འཕགས་པས་དེ་སད་པའི་དུས་ཤིག་སྟེ། འདིའི་འཆི་
དུས་ཀྱི་འོད་གསལ་འཆར་རིམ་གཉིས་ཡོད་པ་ལ། གཞི་དང་གཞི་སྣང་ཟེར། དེའི་
གནད་ཀྱིས་ཡེ་ཤེས་དང་མཐའ་གྲོལ་ལྟར་ཤར་བ་སོགས་གཞི་སྣང་དུ་བཤད་པར་
སྣང་། དེ་ལྟར་ན་ཐོད་རྒལ་གྱི་སྣང་བ་རྣམས་ནི་དང་པོ་ནས་གཞི་ལ་ཡོད་པའི་ཤེས་
རབ་སོགས་ཀྱི་ནུས་པ་དེ་གསལ་བར་སད་པའི་རྟགས་སྣང་ཐུན་མིན་ཡིན་པས་དེ་
བཙོན་དུ་ཟིན་ན་རིག་པའི་སྟེང་གི་ཤེས་རབ་བམ་རིག་པ་རང་གི་ཆར་གྱུར་པའི་ཤེས་
རབ་སོགས་གསལ་བརྟན་དུ་བྱེད་པ་སྟེ། དེས་ན་གཞི་སྣང་མ་ཤར་གོང་དང་། ཤར་
རྗེས་ཀྱི་རིག་པ་ལ་ནི་ཡོན་ཏན་རྩལ་རྫོགས་མ་རྫོགས་ཀྱི་དབང་གིས་དེ་ཁོ་ན་ཉིད་ལ་
འཇུག་པའི་སྟོབས་མི་འདྲ་བའི་ཁྱད་ཆེའོ། །འདི་ནི་ཆོས་ཉིད་བར་དོར་གཟུངས་དང་
མངོན་ཤེས་སོགས་འཆར་ཚུལ། སེམས་ཚད་ཕེབས་དུས་ཀྱི་ཡོན་ཏན། ཤེས་རབ་
རང་བྱུང་སྒྲོན་མ་ལ་རིག་པ་འཇོག་དོན། ཐེག་མཆོག་མཛོད་རིམ་ཁང༡༧་ལུང་སྔར་
དྲངས། རྩལ་དབང་གི་ཤེས་རབ་ལྔའི་ངོ་སྤྲོད་སོགས་ཀྱིས་ཤེས་སོ། །
ལུགས་འདིའི་འཆི་དུས་ཀྱི་འོད་གསལ་ལ། དང་པོའི་གཞིའི་སྐབས་ཤིག་དང་། གཞི་
སྣང་གི་སྐབས་ཤིག གཟུང་འཛིན་རགས་པ་འཆར་བར་རྩོམ་པའི་དབང་གིས་གཞི་
177



རྡོ་གྲུབ་བསྟན་པའི་ཉི་མས་མཛད།
སྣང་ཕར་དང་པོའི་གཞི་ལ་ཐིམ་པའི་སྐབས་ཤིག་སྟེ་རིམ་པ་གསུམ་ཡོད་ཀྱང་། ལམ་
དུས་སུ་ཕྱི་མ་འདི་ཆོས་ཉིད་ཟད་པ་དང་སྦྱར་མི་རུང་བ་འདྲ་བས། མཉམ་བཞག་གི་
རིག་ངོར་སྣང་ཆ་དེ་དག་ཟད་པའམ་མ་དམིགས་པ་ལ་བྱེད་དེ་དབུ་མའི་སྐབས། གདོད་
ནས་ཟད་པས་ཟད་ཅེས་བྱ། ཞེས་པར་སྤྲོས་པ་དེ་གཏན་མེད་དུ་སོང་བ་མི་དགོས་པ་
དང་ཧ་ལམ་ཙམ་འདྲའོ། ། །
སྒྱུ་ལུས་སྒྲུབ་མཁན་རྣམས་ཀྱིས་ཀྱང་འབྲས་དུས་སུ་འོད་གསལ་གྱི་གཡོ་བའི་ཆ་ཐམས་
ཅད་ཟད་སོང་བ་ན། ཟུང་འཇུག་གི་སྐུ་ཟེར་སྒྱུར། འོད་གསལ་གྱི་སྣང་ཆ་ཙམ་ལས་
བཞག་དཀའ་ཞིང་། དུས་འཁོར་ལྟར་རླུང་བཅུ་དབུ་མར་ཞུགས་པའི་རྟགས་སྣང་
རྣམས་ཀྱང་། འོད་གསལ་གྱི་སྟེང་གི་སྣང་བ་སྣ་ཚོགས་སྐྱེད་པའི་ནུས་པ་མ་ལུས་པར་
གཉུག་སེམས་ཉིད་ཀྱི་སྟེང་ནས་སྨིན་པའི་སྐུ་ལ་གཞོལ་བས། སྒྱུ་ལུས་ཀྱང་ལུགས་
འདིའི་ཡེ་ཤེས་ཀྱི་སྐུ་ལ་གཞོལ་བར་སྣང་ཞིང་། འདི་དུས་འཁོར་དང་ཆེས་མཚུངས་
པས་ཀརྨ་རང་བྱུང་ཞབས། པྲ་ཛྷཱའི་ཞབས་སོགས་ཚད་ལྡན་གྱིས་དེ་གཉིས་ཕྱོགས་
སྦྲེལ་ཡོད། བརྗེད་ཐོའི་ནང་ནས་ཤིན་ཏུ་ཁྱད་འཕགས་ཀུན་མཁྱེན་ཆོས་རྗེའི་བསྟན་
པ་གཞིར་བཞེང་བྱེད་ན་མེད་མི་རུང་། ཆོས་ཉིད་ཟད་དུས་རླུང་གི་གཡོ་རྩོལ་ལས་བྱུང་
བའི་སྐུ་འོད་ཐིག་ལེ་སོགས་ཀྱི་སྣང་བ་ཐམས་ཅད་འཛད་ཀྱང་། རིག་པའི་དབྱིངས་
སུ་སྣང་བ་དེ་ཐམས་ཅད་ནང་གསལ་དུ་འཁྱིལ་བའམ། རིག་པ་དེ་སྣང་བ་དེ་ཐམས་
ཅད་ཀྱི་འཆར་གཞིར་རྩལ་ལམ་ནུས་པ་རྫོགས་པ་ཡིན་པས། སྔར་གཞི་དུས་ཀྱི་ནང་
གསལ་དང་མི་འདྲའོ། །འདིར་ནི་སྣང་ཆ་དེ་དག་ལ་རིག་པ་རྩལ་བྱུང་བ་མཐར་སོན་
པའི་ཕྱིར་ཏེ། རིག་པ་སྐུར་སྨིན་ཞེས་པའང་མཐར་གཏུགས་ན་འདི་ལ་གཞོལ་ཞིང་།
རིག་པའི་རྩལ་དབང་ཞེས་པའང་འདིར་གཞོལ་ལོ། །
178



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེས་ན་ནང་དབྱིངས་ཆོས་སྐུ་དེ་གདུལ་བ་ཇི་ལྟ་བ་བཞིན་དུ་གཟུགས་སྐུ་རབ་འབྱམས་
སྟོན་པ་ལ་ཐོགས་པ་མེད་དོ། །ད་ལྟ་རིག་པ་ལུས་ལ་སྟེ་སྙིང་ནང་ན་གནས་པ་གསོན་
པོའི་དུས་ན་གནས་སྐབས་ཀྱི་གཞི་ཞེས་བརྗོད་ཀྱང་དབྱིངས་ནས་འཁོར་བར་འཕགས་
ཏེ་གྲོལ་སར་མ་ཕྱིན་སྐབས་ཡིན་པས་གཞི་སྣང་གི་རིག་པར་འདོད་ཅེས་འོད་གསལ་
མཛོད་གནས་དང་པོར་ཏེ། དབྱིངས་ཀྱི་གཞི་དང་གནས་སྐབས་ཀྱི་གཞི་ལ་ཁྱད་ཆེ་
བར་དེ་ལས་སོ། །འདི་གནས་སྐབས་ཀྱི་གཞི་ཡིན་ལུགས་ནི་ལྷུན་གྲུབ་སྒོ་བརྒྱད་ཀྱི་
སྣང་བ་བསྡུས་ནས་གདོད་སྲིད་པ་བར་དོར་འོང་བ་ཡིན་པ་ལ། འདིའང་སྐྱེས་བུ་དེ་
བར་དོའི་སེམས་ཚུན་ཆད་ཀྱི་སེམས་རགས་པ་ལ་གནས་སྐབས་ཡིན་པས་གཞི་སྣང་
ཞེས་འོད་གསལ་གྱི་རང་སྣང་ཕྱིར་གསལ་དུ་མེད་པར་ནང་གསལ་དུ་བསྡུས་པའི་
སྐབས་ཀྱི་འོད་གསལ་ཡིན་པས་སོ། །དོན་དུ་རིག་པ་དེས་དངོས་སུ་ལྷུན་གྲུབ་ཀྱི་སྣང་
བ་ལ་སྤྱོད་མི་ནུས་པས་གཞི་སྣང་གི་རིག་པའི་མཚན་ཉིད་མ་རྫོགས་ཞེས་པའོ། །འོན་
ཀྱང་དེ་ལྷུན་གྲུབ་ཀྱི་ཕྱི་རྒྱ་རལ་རྗེས་ཀྱི་རིག་པ་འོད་ཀྱི་ཁང་བ་ན་གནས་དུས་ཡིན་
པས་སྤྱིར་ནི་གཞི་སྣང་གི་རིག་པ་ཙམ་ཞིག་ཡིན་ཞེས་པ་སྟེ། འདིས་གཞི་སྣང་གི་རིག་
པ་དང་གནས་སྐབས་ཀྱི་གཞི་མི་འགལ་བ་དང་། གཞི་སྣང་གི་རིག་པ་ཡིན་ན་དངོས་
སུ་སྟོང་གཟུགས་ཀྱི་སྣང་བ་ཅན་ཡིན་མི་དགོས་པར་བསྟན་ནོ། །
གཞི་ལ་འཆི་དུས་སུ་གཞི་སྣང་ལྷུན་གྲུབ་ཀྱི་སྣང་བ་འཆར་ལུགས་དང་། ལམ་འདི་པ་
འཆི་དུས་ལྷུན་གྲུབ་ཀྱི་བསྲེ་བའི་སྐབས་ཀྱི་གཞི་སྣང་འཆར་ཚུལ་གཉིས་ལས། སྔ་མ་
ནི་གཞི་དང་གཞི་སྣང་གི་ཐད་དུ་བཤད་དེ། གཞི་ལམ་འབྲས་གསུམ་གྱི་དང་པོའི་ཐད་
དུའོ། །ཕྱི་མ་ནི་དབང་འབྲིང་བར་དོར་གྲོལ་བའི་ཆོས་ཉིད་བར་དོའི་ཐད་དུ་བཤད་དེ།
དེར་བདེན་པ་མཐོང་བ་འཆི་དུས་མ་གཏོགས་ཐ་མལ་བ་འཆི་དུས་ཀྱི་འཆར་ཚུལ་
179



རྡོ་གྲུབ་བསྟན་པའི་ཉི་མས་མཛད།
ལྟར་མ་བཤད་པའང་དེའི་རྒྱུ་མཚན་གྱིས་ཡིན་ལ། འོད་གསལ་མཛོད་གནས་དང་
པོར། རིག་པ་གཞི་ལས་འཕགས་ཏེ་གཞི་སྣང་དུ་ཤར་བའི་དུས་དང༌། ད་ལྟ་ལུས་ལ་
གནས་དུས་དང་། ཆོས་ཉིད་བར་དོའི་དུས་ན་འོད་ཀྱི་ཁང་བ་ན་གནས་ཏེ། རང་རིག་
གཞི་ནས་ནི་འཕགས། མཐར་ཐུག་གི་ས་ནི་མ་ཟིན་པའི་བར་དེར་གཞི་སྣང་ལ་གནས་
པས། མར་མེ་རང་འོད་ཀྱི་དབུས་ན་འདུག་པའམ། ཤེལ་ཉི་ཟེར་དང་ཕྲད་པའི་སྣང་
བ་བཞིན་ནོ། །ཞེས་གཞི་སྣང་དང་། ཆོས་ཉིད་བར་དོ་ཐ་དད་དུ་ཕྱེ་ནས་གསུངས་
པའང་དེ་ལ་དགོངས་སོ། །ལུང་ཕྱི་མ་འདི་ལ་ད་དུང་དཔྱད་གཞི་ཆེ་བས་ལྷག་ཆད་
བཅོས་བསྒྱུར་ཡེ་མ་སོང་བར་དཔེ་བཤུབ་ཀྱིས་པ་ཁོ་ནའོ། །
གཞི་སྣང་གི་རིག་པ་དེ་སྤྱིར་གཞི་ལམ་འབྲས་གསུམ་གྱི་ནང་གི་གཞི་རྒྱུད་ཡིན་ཡང་།
གཞི་རྒྱུད་དེ་ལ་གཞི་དང་གཞི་སྣང་གཉིས་ཀྱི་ཟླས་ཕྱེ་བའི་གཞི་མིན་ཟེར་རམ་དཔྱད།
ཐེག་མཆོག་མཛོད་དུ་སྒྲོན་བཞིའི་སྐབས། དབྱིངས་སྒྲོན་རིག་པ་ལུག་རྒྱུད་གོ་རར་
འཛུད་པའི་རབ་སྟེ། འདིར་ལུག་རྒྱུད་བཙུད་ནས་མི་གཡོ་བར་བསྒོམ་ན་ཟང་ཐལ་
རང་དལ་ཆེན་པོའི་བསམ་གཏན་འབེབས་གསུངས། དབྱིངས་ཞེས་པ་སྣང་རིག་གསལ་
བར་བྱེད་པའི་དོན་ཡིན་གསུངས། འདིས་ཐིག་ལེའི་དངས་མ་སྡུད་གསུངས་ཏེ་སྟོང་
སྒྲོན་ནོ། །ཐིག་ལེའི་མེ་ཏོག་མཐོང་བས་སྣང་བ་སྤེལ་ཞེའོ། །དབྱིངས་སྒྲོན་གྱིས་རིག་
པ་མཁའ་ལ་རྗེན་ཅེར་དུ་བཏོན་ནས་གསལ་བར་བྱེད་གསུངས། སྣང་བ་འོད། སྨིན་
པ་ཐིག་ལེ། རྫོགས་པ་སྐུ་ཞེའོ། །དབྱིངས་རྟགས་འོད། ཡེ་ཤེས་རྟགས་ཐིག་ལེ། རིག་
པའི་རྟགས་ལུ་གུ་རྒྱུད་ཅེས་སྨིན་གཏེར་རོ། །དབྱིངས་ཐིག་གི་སྒྲོན་མ་གཉིས་རྡོ་རྗེའི་
རྫོང་ཆེན་སྐུ་དང་ཡེ་ཤེས་ཀྱི་འབྱུང་གནས་ཡིན་ཞེས་ཏེ། གཟུང་འཛིན་གྱིས་དགྲས་
མི་བརྫི་ཞེའམ་དཔྱད། ཀོ་མོའི་ཆུ་ལ་རྡོ་བོར་ལྟ་བུ་ཞེས་པ་ཟླུམ་པོ་འལ་འོལ། །ངོ་
180



མན་ངག་རྡོ་གས་པ ཆེན་པོའི་གནད ཐོར་བུའི་སྐོར།
བོའི་རྟགས་སུ་སྐུ་ཞེས་གསུངས་པ་དང་། ཤེས་རབ་སྐུར་སྨིན་ཞེས་པ་དང༌། ཤེས་
རབ་ཐུགས་རྗེའི་རིག་པར་བཤད་པ་བསྒྲིགས་ལ་དོགས་སྤོང་གལ་ཆེ། དབྱིངས་ཐིག་
རིག་གསུམ་ཞིང་སྐུ་ཕོ་བྲང་དུ་མཁའ་འགྲོ་ཡང་ཏིག་ལས་སོ། །དབྱིངས་རིག་གི་སྒྲོན་
མ་གཉིས་སྟོང་སྒྲོན་ལས་བྱུང་གསུངས། སྒྲོན་མ་བཞི་ག་ཡེ་ཤེས་ཀྱི་སྣང་བ་ཞེས་ལས་
རླུང་དང་རྣམ་རྟོག་དག་པའི་མཐུས་རིག་པ་རང་སོ་ཟིན་པ་ལས་འོང་དགོས་ཏེ། རླུང་
རིག་དལ་བ་གནད་དུ་བཤད་པ་དང་། ཉམས་གོང་འཕེལ་གྱི་སྣང་བ་རྣམས་སྔོན་འགྲོའི་
དུས་རྟོག་པ་བསླང་བ་དེ་རྣམས་ཟད་པ་ལས་བྱུང་གསུངས་པ་གོ་དགོས། ཤེར་སྒྲོན་
ནི་སྒྲོན་མའི་སྣང་བ་ཐམས་ཅད་རང་སྣང་ཟང་ཐལ་དུ་འཆར་བྱེད་ཡིན་ཏེ། དབྱིངས་
རིག་གི་སྣང་བ་གཟིར་བས་རིག་པ་བྱན་ཆུད་དུས་ཀུན་རྟོག་གི་ཡིད་མེད་ཀྱང་ཤེས་
རབ་ཡོད་པས་སྣང་ཤེས་ཐམས་ཅད་རང་བཞིན་མེད་པ་དང་རིག་པའི་ཡོ་ལང་དུ་
རྟོགས་པའི་མཐུ་འཐོབ། ལམ་དུས་དབྱིངས་རིག་ཞིང་སྐུར་སྨིན་པ་དང་། མཐར་
ལྷུན་གྲུབ་ཀྱི་སྣང་ཆ་ནང་དབྱིངས་སུ་ཐིམ་པ་ཐམས་ཅད་ཤེར་སྒྲོན་གྱི་ཆེ་བར་གསུངས།
རུ་ཤན་ཕྱི་ལྟར་དབྱེ་བ་ནི་རྟོག་པ་སྣ་ཚོགས་མངོན་དུ་སློང་བ་དང་། དེ་ཐམས་ཅད་གཟའ་
གཏད་མེད་པར་ཁྲོལ་ཚགས་བཞིན་གཏོང་བའི་ཆེད་དེ། དེ་ལྟར་བྱས་ནས་དངོས་
གཞི་སྒོམ་དུས་གཟུང་འཛིན་རང་གྲོལ་དུ་འགྲོ་བ་ཚེགས་མེད་དོ། །འདིར་རྨི་ལམ་སྒྲུབ་
འཇུག་གི་ལུང་དྲན་དགོས།
བི་མ་སྙིང་ཏིག་ཏུ། དབྱིངས་ཀྱི་ནང་དུ་བཅུག་ནས་བསྒོམ་པས་ལུག་རྒྱུད་གཟི་མདངས་
འཐོན་གསུངས། དེར་དབྱིངས་རིག་གི་སྒྲོན་མ་གཉིས་ཐིག་སྒྲོན་གྱི་གདངས་ཡིན་
གསུངས། མི་འགུལ་བ་གསུམ་སོགས་ཀྱི་གོ་དོན་ཁྱད་འཕགས་ཐེག་མཛོད་སྒྲོན་བཞིའི་
རིམ་ཁང་གི་སྒྲོན་བཞིའི་སྤྱིར་བཤད་ཐད་ཡོད། དང་པོར་འཁྲུལ་དུས་གཞི་སྣང་འོད་



རྡོ་གྲུབ་བསྟན་པའི་ཉི་མས་མཛད།
ལྔའི་རྩལ་ལས་མཆེད་པས། ད་འཁྲུལ་བའི་སྣང་ཞེན་ཏུ་བཟློག་དུས་ཀྱང་དང་པོའི་
མཆེད་གཞི་ལྷུན་གྲུབ་ཀྱི་སྣང་བའི་སྟེང་དུ་བསྐྱལ་ནས་དེའི་སྟེང་ནས་ཤེར་སྒྲོན་རྩལ་
སྦྱང་ན་རིག་པ་བཙན་ས་ཟིན་སླ་བས་ཐོད་རྒལ་ཟབ་པ་སྟེ། ཡལ་གའི་སྟེང་ནས་རྩ་
བ་ཆོད་དཀའ། རྩ་བ་ཕྱུངས་ན་ཡལ་ག་རང་སྐམ་བཞིན། འདི་མཁའ་འགྲོ་ཡང་ཏིག་
ཏུ་ཡོད། འདི་ལྟར་བྱས་ཚེ་ཀུན་རྟོག་དང་དབང་ཤེས་ཀྱི་ཡུལ་སྣང་དང་སེམས་རགས་
པ་བསྐྱུར་ནས་དང་པོའི་གཞི་སྣང་གི་སྟེང་དུ་མཆོངས་ཏེ་དེ་ཉིད་ལ་སྦྱོང་བས་ཐོད་རྒལ་
ཟེར་ཏེ་གནད་ཟབ། འཆི་དུས་དང་ལམ་དུས་ཀྱི་ལྷུན་གྲུབ་ཀྱི་གཞི་སྣང་གང་ཤར་
ཡང་རིག་པ་རང་མལ་ནས་མ་གཡོས་པར་འཆར་ལུགས་མེད་དེ། སྲོག་རླུང་ཡན་
ལག་བཞི་བས་རིག་པ་བསྐྱོད་པའམ་སྤུར་བའི་རང་མདངས་སུ་གསུངས་པས་སོ། །
དེ་འདྲའི་སྣང་བའི་སྟེང་ནས་ངེས་པར་རྩལ་སྦྱང་དགོས་ཏེ། གཞན་དུ་སྣང་སྟོང་གི་ཕྱོགས་
གཉིས་རྩལ་རྫོགས་མི་ཐུབ། མཐར་ཟད་དགོས་ཏེ། རིག་པ་རང་མལ་ནས་གཡོ་བའི་
ཆོ་མ་ཟད་པའི་སངས་རྒྱས་མི་སྲིད་པའི་ཕྱིར། འོན་ཀྱང་རང་མལ་ནས་མ་གཡོས་
བཞིན་དུ་སྐུ་གསུང་ཐུགས་མི་ཟད་རྒྱན་འཁོར་བཀོད་དུས་སངས་རྒྱས་པའོ། །གཡོ་
བའི་རྒྱུས་བྱུང་གི་སྣང་ཆ་ཟད། མ་གཡོས་པའི་སྣང་ཆ་མ་བཀོད་བར་དེར་སྣང་མེད་
ཀྱི་སྐབས་ཤིག་ཡོད་འདྲ་བས་དབང་གཉིས་རྡོར་ཏིང་རྒྱུན་མཐར་བཞག་གམ་དཔྱད།
དུས་འཁོར་དུ་ཤེས་པ་ཡུལ་ལ་འཕོ་བའི་ཆ་ཟད་དུས་སངས་རྒྱས་གསུང་བ་འདིར་ཡུལ་
སྣང་འཆར་དུས་རིག་པ་མལ་ནས་གཡོ་དགོས་པའི་ཆ་ཟད་དུས་སངས་རྒྱས་སུ་གསུངས་
པ་ཆེས་མཐུན་པར་གོ །མཁས་པ་མི་བཞིའི་ཐུགས་བཅུད་རྫོང་འཕྲང་གི་བརྗེད་བྱང་
རྟོགས་དཀའི་འཕྲང་སྒྲོལ། ཀུན་བཟང་ཆོས་རྗེ་བླ་མ་ལ་ཕྱག་འཚལ་ལོ། །རྫོང་གསུམ།
འཕྲང་གསུམ་ཡོད་པ་ལས། རྫོང་དང་པོ་ནི། འཁོར་འདས་ཀྱི་སྣང་བ་ཐམས་ཅད་ཀྱི་
182



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྩ་བ་རིག་པ་བྱང་ཆུབ་ཀྱི་སེམས་སུ་གཏན་ལ་འབེབས་པ་སྟེ། འདི་ལ་ཀུན་གཞི་གནད་
ཀྱི་སྟོང་ཐུན་ཟེར། དེའང་སྒྱུ་འཕྲུལ་ལས། འཁོར་བའི་ཆོས་ཐམས་ཅད་ནི་སེམས་
རང་སྣང་སྟེ། སེམས་ནི་རིག་པའི་རྩལ་ཙམ་དུ་ཟད་པ་དང་། འདས་པའི་ཆོས་ཐམས་
ཅད་ནི་ཡེ་ཤེས་རང་སྣང་སྟེ། ཡེ་ཤེས་ནི་རིག་པ་དེ་མ་རིག་པའི་བསླད་པ་དང་བྲལ་
བ་ཉིད་ལ་བྱེད་པར་གསུངས་པ་བཞིན་ཤེས་པར་བྱའོ། །ཀུན་གཞི་རྒྱུ་རྒྱུད་མ་ཤེས་
པར་བདེ་སྡུག་ལ་བླང་དོར་རེ་བ་ནི་གཟུགས་བརྙན་ལ་མགོ་རྨོངས་པ་ལྟ་བུ་དང་། གཞི་
ཐོག་ཏུ་བཙན་ས་འཛིན་པ་ནི་བྱད་བཞིན་ལ་དམར་འཇུས་བྱེད་པ་ལྟ་བུའི་ཁྱད་བཞེད་
རྫོང་གཉིས་པ། གཞི་རྒྱུད་གཏན་ལ་ཕེབས་པའི་དགོས་པ་གཞི་ཐོག་དེ་ཀ་ནས་འཚང་
རྒྱ་དགོས་ཤིང་། དེ་ལ་རིག་པ་དེ་གློ་བུར་གྱི་འཁྲུལ་བས་བསླད་པའི་དབང་དུ་མ་བྱས་
ན་ངོ་བོའི་དེ་ཉིད་གདོད་ནས་སྐུ་གསུམ་འབའ་ཞིག་ཏུ་བཞུགས་ཚུལ་ལེགས་པར་རྟོགས་
པའི་སྒོ་ནས་འབྲས་བུ་སངས་རྒྱས་ཀྱི་ས་ཐམས་ཅད་རིག་པའི་ཐོག་ཏུ་གཏན་ལ་ཕེབས་
པ་ཞིག་དགོས་ཏེ། འདི་ལ་འབྲས་བུ་སྐུ་གསུམ་གཏན་འབེབས་ཟེར། རྫོང་གསུམ་པ།
དེ་ལྟར་རང་བཞིན་གཞིའི་སྐུ་གསུམ་ངོ་འཕྲོད་པ་དེ་ཉིད་འཁྲུལ་བའི་སྣང་ཞེན་གྱིས་
མི་འཕྲོགས་པའི་ཆེད་དུ། སྣང་བ་སེམས་སུ་ཤེས་པས་གཟུང་ཡུལ་གྱི་འཁྲུལ་བ་རྩད་
གཅད། སེམས་སྟོང་པར་ཤེས་པས་འཛིན་སེམས་ཀྱི་འཁྲུལ་བ་རྩད་གཅད། སྟོང་པ་
རིག་པ་དང་རིག་པ་སྐུ་གསུམ་དུ་ཤེས་པས་གཟུང་འཛིན་གཉིས་ཀའི་འཁྲུལ་བ་རྩད་
གཅད་དེ། འདིར་སེམས་སྟོང་པ་ཞེས་པའི་སེམས་ཀྱི་ནང་དུ་མ་རིག་པའང་རིལ་ཚང་
{ བས། མ་རིག་པ་ཉིད་ཡེ་ཤེས་གསལ། ཞེས་ཀྱང་བསྟན་པར་འགྱུར་རོ། །མདོར་ན་
ཡུལ་སེམས་ཐམས་ཅད་ཀྱི་སྟེང་དུ་རྫོང་གོང་མ་གཉིས་རྩལ་སྦྱང་ནས་དེ་ཐམས་ཅད་
183



རྡོ་གྲུབ་བསྟན་པའི་ཉི་མས་མཛད་
ལ་ཉམ་ང་མེད་པར་བྱེད་པ་སྟེ། འདི་ལ་མ་རིག་སྦུབས་འབྱེད་ཅེས་ཟེར། དེ་དག་ནི་
ཆོས་ཐམས་ཅད་ཡེ་སངས་རྒྱས་པར་རྟོགས་པའི་ལྟ་བའི་སྟེང་ནས་དགྲ་གསུམ་བདུད་
བཞི་གཡང་ས་དྲུག་གཅོད་པར་བྱེད་པ་སྟེ། ལྟ་བའི་རྫོང་ཟེར་བའི་རྒྱུ་མཚན་ཡང་།
འདིས་རྣལ་འབྱོར་པ་རྣམས་དགྲ་གསུམ་བདུད་བཞི་སོགས་ལ་མི་འཇིགས་པར་བྱེད་
པའོ། །ལྟ་བའི་རྫོང་དེའང་གོ་ཡུལ་ཙམ་གྱིས་མི་ཆོག་སྟེ། སྒོམ་པའི་འཕྲང་ཞེས་པ་
ཡེང་འཁྲུལ་གྱི་དགྲ་མི་ཐར་བའི་ཏིང་ངེ་འཛིན་བྲག་རོང་བགྲོད་དཀའ་ལྟ་བུའི་སྟེང་
དུ་ཕུབ་ན། གདོད་མི་འཕྲོགས་པའམ་ས་ཟིན་པར་འགྱུར་བ་ཡིན་ནོ། །ལྟ་བའི་རྫོང་
དུ་འགྲོ་བ་ལ་སྒོམ་པའི་འཕྲང་བགྲོད་དགོས་ཞེས་པའང་རྫོང་བཙན་པོ་ལྟ་བུའི་ལྟ་བར་
སླེབ་པ་ལ། སྒོམ་པའི་འཕྲང་བརྒྱུད་ནས་ཕྱིན་དགོས་པ་ཞེས་པ་ཡིན་གྱི། ལྟ་བ་ཙམ་
རྟོགས་པ་ལ་མིན་ནོ། །འདི་ནི་སྤྱི་སྐད་ལ་ལྷག་མཐོང་གི་རྟེན་དུ་ཞི་གནས་དགོས་པ་
དང་གནད་འདྲའོ། །འཕྲང་དང་པོ་བསམ་གཏན་གཅིག་པ་སྒོམ་གྱི་མན་ངག་ཅེས།
ལྷར་སྣང་གསལ་བརྟན་གྱི་ཚད་ལ་ཕེབས་པར་བྱས་ནས་ལྷའི་དེ་ཉིད་སྒོམ་པའི་གཞི་
འདིང་བ་སྟེ། འདི་ལ་འཕྲང་རྫོང་ཐོག་ཏུ་སྐྱེལ་བ་ཟེར། འཕྲང་གཉིས་པ་བསམ་གཏན་
ཉམས་ཀྱི་ཡིག་ཆུང་ཞེས་བྱ་སྟེ། གསལ་བརྟན་ཐོབ་པའི་ལྷའི་དལ་དེ་ཐམས་ཅད་རིག་
པ་བྱང་སེམས་ཁོ་ནའི་ཡོ་ལང་དུ་ཤེས་པའི་ངང་ནས་ལྷ་དང་རིག་པ་བསྲེ་བའི་ཚུལ་
གྱིས་རིག་ཐོག་ཏུ་མཉམ་པར་འཇོག་པ་ལ་བསླབ་པས། རིག་པ་ཉིད་སྐུ་གསུམ་དུ་
རྫོགས་པའི་ཉམས་སམ་མྱོང་བ་བརྟན་པོ་རྙེད་དེ། ལྷ་ལ་གསལ་བརྟན་ཅི་ཙམ་འོང་
བའི་ཚོད་དུ་ལྷའི་དེ་ཉིད་ལའང་གསལ་བརྟན་ཐོབ་པར་བྱའོ། །དེས་ན་འཕྲང་དང་པོ་
ཏིང་ངེ་འཛིན་དང་། གཉིས་པ་འདི་ཤེས་རབ་ཀྱི་མཐུ་སྒྲུབ་ལུགས་ཀྱིས་བཞག་པ་
འདྲ་ཞིག་བཤད། འདི་ལ་ནི་རྫོང་འཕྲང་ཐོག་ཏུ་ཕུབ་པ་ཞེས་བྱའོ། །
184
.



པན་ངག་རྫོགས་པ་ཆེན་པོའི་གནད་ཐོར་བུའ སྐོར
དེ་ནས་འཕྲང་གསུམ་པ་བསླབ་མཐའ་སྦྱོང་བ་ཞེས་པ། འཕྲང་སྔ་མ་གཉིས་ཀྱི་སྐབས་
ཀྱི་ཟབ་གསལ་གཉིས་མེད་ཀྱི་དགོངས་པ་དེ་ཉིད་འགྲོ་དྲུག་གི་ཡུལ་སྣང་རབ་འབྱམས་
ཀྱི་སྟེང་དུ་རྩལ་སྦྱང་ནས་ཅིར་སྣང་གང་ཤར་ཐམས་ཅད་དག་མཉམ་གྱི་འཁོར་ལོར་
དབང་སྒྱུར་བར་བྱེད་པའོ། །དེའང་སྔར་ཏིང་ངེ་འཛིན་གྱིས་སྒོམ་པའི་སྣང་བ་ལ་ད་
ལྟ་མདུན་གྱི་སྣང་བ་འདི་དག་དང་ཁྱད་མེད་པ་ལྟ་བུའི་གསལ་བརྟན་ལས་སུ་རུང་
ཡོད་པའི་གནད་ཀྱིས། སྐབས་འདིར་དམྱལ་བ་ནས་ལྷའི་བར་གྱི་གནས་ལུགས་སོགས་
གང་དམིགས་ཀྱང་མདུན་གྱི་སྣང་བ་ལྟ་བུའི་གསལ་བརྟན་ཚེགས་མེད་དུ་འབྱུང་ལ།
དེ་ཀའི་སྟེང་ནས་སྣང་བ་དེ་སེམས། སེམས་དེ་སྟོང་པ། སྟོང་པ་རིག་པ། རིག་པ་སྐུ་
གསུམ་དུ་འཆར་བ་ལ་སྦྱང་བས་ལྷ་དང་ལྷའི་དེ་ཉིད་ཀྱི་རྩལ་ཁ་ཕྱོགས་མེད་དུ་རྒྱས་
ཏེ༑ དགྲ་གསུམ་བདུད་བཞི་གཡང་ས་དྲུག་ཐམས་ཅད་ཆོད་ནས། དེ་དག་ལ་འཇིགས་
པ་མེད་པའི་གདེང་ཐོབ་པ་ཡིན་ནོ། །དེ་ལྟར་ན་རྫོང་ཕྱུག་པོའི་བང་མཛོད་དང་འདྲ།
འཕྲང་དེའི་ལྡེའུ་མིག་དང་འདྲ། རགས་འཕྲང་ལ་ལས་ཞེས་ཡང་ཡང་གསུངས་ཏེ།
རྫོང་ནི་སྒོམ་བྱའམ་འཇུག་ཡུལ་དང༌། འཕྲང་ནི་སྒོམ་བྱེད་དམ་འཇུག་བྱེད་དུ་བསྟན་
པ་སྒྱུ་འཕྲུལ་བའི་ཤེས་འཇུག་གི་མཚན་ཉིད་གཉིས་དང་ཚུལ་འདྲ་བ་ཡིན་ནོ། །རྫོང་
འཕྲང་འདིའི་རྫོགས་རིམ་གྱི་འགྲོས་ནི་རྫོགས་ཆེན་སེམས་ཕྱོགས་ཁོ་ནར་སྣང་ཞིང་།
རིག་པ་རང་ཤར་གྱི་མན་ངག་ལས། སྟོང་གཟུགས་འབྲི་གུ་ཏའི་ལམ་ནས་འཆར་བའི་
མན་ངག་ཀྱང་བཤད་པ་ལྟར། འཕྲང་གཉིས་པ་འདིའང་འཕྲང་དང་པོར་ལྷ་སྔགས་
ཀྱི་རྣལ་འབྱོར་གཉིས་བརྟན་པ་དེ་ལ་གཞི་བྱས་ཏེ། ཐུགས་འོད་གསལ་དེ་ཁོ་ན་ཉིད་
ཀྱི་རྣལ་འབྱོར་རྫོགས་ཆེན་ཁྲེགས་ཆོད་ཀྱི་བཞག་ཐབས་ལྟར་སྐྱོང་བ་རང་ལ་བཞེད་
དམ་སྙམ་སྟེ། བཤད་པའི་རྣམ་གྲངས་གཞན་བྱས་ནའང་ཆོག་ཙམ་སྣང་བས་ཞིབ་ཏུ་
185



རྡོ་གྲུབ་བསྟན་པའི་ཉི་མས་མཛད།
དཔྱད་བར་བྱའོ། །གཞུང་འདིར་ཁམས་གསུམ་ལས་རྣམ་པར་རྒྱལ་བའི་དཔའ་བོའི་
རྒྱལ་སྲིད་སྒྲུབ་པའི་མན་ངག ས་བཙན་སར་རྫོང་བཙན་པོ་བཟུང་ནས་ཡུལ་ཁམས་
ལ་དབང་སྒྱུར་བའི་ཚུལ་དུ་བསྟན་པ་ལས། ཡུལ་ཁམས་དབང་དུ་བསྡུ་བ་ལྟ་བུ་དངོས་
ནི་སྲོག་གི་གདམས་པ་གསུམ་སྟེ། དང་པོ་སྲོག་གི་ཐ་རམ་ཞེས་པ་སྲོག་གཏན་ལ་
འབེབས་པ་ནི། འཁོར་ལོའི་རིགས་ཀྱི་ཨོཾ་དང་། རྡོ་རྗེའི་ཧཱུྃ་སོགས་ཡེ་ཤེས་པའི་དང་།
གཤིན་རྗེའི་ཡ་དང་། མ་མོའི་མ་ཡིག་སོགས་འཇིག་རྟེནཔའི་སྲོག་ཡིག་དང་། དེ་
དག་གི་མིང་སྔགས་རྣམས་ཀྱང་སྲོག་ཏུ་ཤེས་པར་བྱའོ། །འདིའི་གནད་རྣམས་གཞན་
དུ་ཤེས།
གཉིས་པ་ཐ་རམ་འབྱེད་པའི་ལྡེ་མིག་ཅེས་སྲོག་འཕྲོགས་ཐབས་ཀྱི་སྐོར་ལ། སྲོག་
འདྲེན་གྱི་དམིགས་གནད་དང་ལྡན་པར་སྔགས་བཟླས་པས་ལྷ་སྲིན་གནས་ནས་དགུག་
པ་སྔགས་ཀྱིས་འཕྲོགས་ཚུལ། ཡེ་ཤེས་ལྷ་དང་བཀའ་སྡོད་ཀྱི་སྐུ་གསལ་བར་དམིགས་
ནས་མཐོང་ཁོལ་མངོན་དུ་བྱ་བ་ཏིང་ངེ་འཛིན་གྱིས་འཕྲོག་ཚུལ། ལྷ་འདྲེའི་སྣང་ཆ་
རང་སེམས་སྟོང་གསལ་གྱི་ཆོ་འཕྲུལ་དུ་ཤེས་པས་དབང་དུ་བྱ་བ་ལྟ་བས་འཕྲོགས་
ཚུལ་ཏེ་གསུམ་ཡོད། སྔགས་ཀྱིས་འཕྲོག་སྐབས། བསྙེན་དུས་ཉེར་མ་བཏུབ་ན་རེངས་
བ་ཁུགས་སུ་གཞུག་པ། རྦད་དུས་འགྲོ་མ་བཏུབ་ན་འཁྱིལ་བ་ལམ་དུ་གཞུག་པ།
བསད་དུས་ལས་མ་འགྲུབ་ན་ལོག་རྡུགས་མཐའ་ལ་གཏད་པ་ཞེས་གསུངས་པ་རྣམས་
ནི་ཉང་གི་གཏེར་ཁྱིམ་སོགས་ལྟར་བྱ། ལར་བླ་མ་མཉེས་ན་དམ་ཅན་མ་བསྒྲུབ་ཀྱང་
འདུ། ཡི་དམ་གྱི་བསྙེམ་པ་ཐེམ་ན་ཕྲིན་ལས་མ་བཅོལ་ཡང་བྱེད་པར་གསུངས་པས་
བླ་མ་དང་ཡེ་ཤེས་ལྷ་ལ་དབང་ཐོབ་པར་བྱ་བ་ནི་བཀའ་སྡོད་ཀྱི་སྲོག་ཐོབ་པའི་མན་
ངག་ཆེན་པོའོ། །གསུམ་པ་མཚན་བསྒྱུར་བ་ནི། ལྷ་འདྲེ་ཆུང་ངུ་ཞིག་གི་སྲོག་ཐོབ་
186



མན་ངག་རྫོགས་པ་ཆེན་པོའི་གནད་ཐོར་བུའི་སྐོར་
ཀྱང་དེ་ལས་བྱིན་རླབས་དང་དངོས་གྲུབ་ཆེ་ཞིང་མང་བ་འབྱུང་བའི་ཐབས་མཁས་ཀྱི་
གནད་ནི། སེམས་ཅན་གྱི་སྲོག་སངས་རྒྱས་སུ་མཚན་བསྒྱུར་ནས་སྒྲུབ་པ་ཡིན་ བདག་
ཉིད་ལྷར་སྒོམ་པའང་སེམས་ཅན་གྱི་སྲོག་སངས་རྒྱས་སུ་མཚན་སྒྱུར་བ་རང་ཡིན་ནོ། ། མཆན།
ཏེ༑ སངས་རྒྱས་ཀྱི་ཡེ་ཤེས་ཀྱིས་མ་ཁྱབ་པའི་ཆོས་ཀྱི་དབྱིངས་དང༌། ཆོས་
དབྱིངས་ཀྱིས་མ་ཁྱབ་པའི་ལྷ་འདྲེ་གང་ཡང་མེད་པས། གང་དང་གང་ལ་སངས་རྒྱས་
སུ་དམིགས་པ་དེ་དང་དེ་ནས་རྒྱལ་བ་དང་ཆོས་ཀྱི་དབྱིངས་ཀྱི་བྱིན་རླབས་རྡོལ་ཏེ་འོང་
བ་ཡིན་ནོ། །དེར་ཡང་མ་ཟད་ཕན་བྱེད་ཀྱི་ལྷ་གནོད་པའི་འདྲེར་མཚན་བསྒྱུར་ནས་
དགྲ་བགེགས་ཚར་གཅད་པ་དང་། དེ་ལས་བཟློག་སྟེ་མཚན་བསྒྱུར་ནས་ཕན་འདོགས་
པ་མང་དུ་བཤད་དོ། ། །
མདོར་ན་འཇིག་རྟེན་དྲེགས་པའི་སྲོག་འཕྲོགས་པ་ལའང་སྲོག་སྡོམ་གཟེར་བཞི་རང་
མེད་དུ་མི་རུང་སྟེ། སྔགས་ཀྱི་གཟེར་མ་ཐེབས་ན་རང་རྒྱུད་པ་གནས་ནས་མི་ཁུག
ཏིང་ངེ་འཛིན་གྱི་གཟེར་མ་ཐེབས་ན་གཟུགས་དངོས་སུ་མི་མཐོང་། དགོངས་པའི་
གཟེར་མ་ཐེབས་ན་གྲུབ་ཀྱང་ཀོ་ལོང་དང་བར་ཆད་མང་ཞིང་དངོས་གྲུབ་ཀྱི་ཚན་ཆུང་།
འཕྲོ་འདུའི་གཟེར་མ་ཐེབས་ན་གང་འདོད་ཀྱི་ཕྲིན་ལས་ལ་སྦྱར་དུ་མེད་པར་གསུངས་
སོ༑ ༑དེ་ལྟར་རྫོང་འཕྲང་སྲོག་གསུམ་གྱི་གནད་འདི་ལ་ལེགས་པར་སྦྱངས་ན་རྒྱལ་
བའི་བསྟན་པ་སྲུང་བ་དང་། བསྟན་པའི་དོན་བྱ་བ་ལ་རྡོ་རྗེའི་རྣམ་པར་ཐར་བའི་དབང་
དང་ལྡན་པ་དཔལ་ཕྱག་ན་རྡོ་རྗེ་ལྟ་བུར་གྱུར་ནས་དོན་གཉིས་ཀྱི་དགའ་སྟོན་རྒྱས་པར་
འགྱུར་བ་ཡིན་ནོ། །ཞེས་པའང་རྡོ་རྗེའི་མིང་ཅན་གྱི་ཐོར་བཏབ་པ་དགེ །
187



རྡོ་གྲུབ་བསྟན་པའི་ཉི་མས་མཛད་
༄༅། །མན་ངག་ཟབ་མོ་རྡོ་རྗེའི་མཚོན་ཆ་ཞེས་
བྱ་བ་བཞུགས་སོ། །
༄༅། །བླ་མ་དང་དབྱེར་མེད་པའི་རྒྱལ་བ་ཚེ་དཔག་ཏུ་མེད་པ་ལ་ཕྱག་འཚལ་ལོ། །
གྲུབ་ཆེན་བི་མ་ལ་དང་། ཨོ་རྒྱན་རིན་པོ་ཆེའི་བཀའ་རྒྱུད་ཆེ་བ་རྣམས་སུ་གྲགས་ཆེ་
བའི་རྫོགས་རིམ་ནི་རྫོགས་ཆེན་མན་ངག་སྡེའི་ལམ་སྲོལ་དུ་སྣང་ལ། དེ་ལའང་སྐོར་
བཞི་ལས་ཟབ་རྒྱ་ཆེའི་མན་ངག་ཡོངས་སུ་རྫོགས་པ་ནི་ཡང་གསང་སྙིང་ཐིག་ཁོ་ན་
ཡིན་པར་གྲགས་ཏེ། གྲགས་པ་ལྟར་སྣང་ངོ༌། །དེའི་ལུགས་ཡིན་ཟེར་ནས་ཆོས་སྐད་
འདྲ་མིན་དུ་མ་སྨྲ་མཁན་མང་དུ་འདུག་ཀྱང་། གཟུར་གནས་བློ་གྲོས་དང་ལྡན་པ་དང་།
བློ་ལྡན་གཟུ་བོར་གནས་པ་ཆེས་ཉུང་བའི་དབང་གིས་སློབ་དཔོན་རྣམ་གཉིས་ཀྱི་ལུགས་
སྲོལ་ཀུན་མཁྱེན་ཡབ་སྲས་གཉིས་ཀྱི་ཇི་ལྟར་བཀྲལ་བ་བཞིན་ཤོད་པར་འདུག་སྙམ་
པ་སྲིད་མཐའ་མ་བཀག་ཙམ་དུ་འདུག་པས། བདག་འདྲ་བས་དགོངས་དོན་གཏིང་
དཔོག་པ་དང་དཔོག་ཀྱང་གཞན་དོན་དུ་འགྱུར་སྙམ་པ་ཅང་མ་མཐོང་ངོ༌། །འོན་ཀྱང་
རང་གི་བརྗེད་ཐོ་བྲིས་པ་ལ་མཁས་པས་འཕྱ་རྒྱུ་དང་། བླུན་པོས་སྡང་རྒྱུ་ཡང་མི་
འདུག་སྟེ། བྱ་ཕྲུག་གཤོགས་རྩལ་སློབ་པ་ལ་སྡང་ཞིང་འཕྱ་མི་རིགས་པ་ལྟ་བུ་ཡིན་
པའི་ཕྱིར་རོ། །དེ་ལ་ཐོབ་བྱ་མཐར་ཐུག་ནི། ཀ་དག་ནང་གསལ་གྱི་ཆོས་སྐུ་དང་།
ལྷུན་གྲུབ་ཕྱིར་གསལ་གྱི་གཟུགས་སྐུ་གཉིས་རོ་གཅིག་ཏུ་གྱུར་པ་དེ་ཡིན་ལ། དེའི་
གནད་ཀྱི་ས་ཐོབ་བྱེད་ལའང་དེ་གཉིས་ཀྱི་ཉམས་ལེན་ཚང་བ་ཞིག་དགོས་སོ། །སྐུ་
དེ་གཉིས་ཀྱི་སྒྲུབ་གཞི་ནི་ཐེག་པ་གཞན་དང་མི་འདྲ་བར། གདོད་མའི་གཞི་སྟོང་གསལ་
188



མན་ངག་རྫོ་གས་་པ། ཆེན་པོ་འ་གནད་ཐོར་བུའི་སྐོར།
གདལ་བ་ནམ་མཁའ་གཡའ་དག་ལྟ་བུ་དང་། གཞི་དེའི་རང་སྣང་ལ་གཞི་སྣང་དུ་
གྲགས་པ་ལྷུན་གྲུབ་སྒོ་བརྒྱད་གཉིས་ཡོད་པ་དེ་ཡིན་ཏེ། འདི་གཉིས་ཞིབ་ཏུ་འབྱེད་
པ་ལ་ཆོས་ཉིད་བར་དོའི་འཆར་ཚུལ་ཤེས་དགོས་སོ། །
གཞི་འདུས་མ་བྱས་ཡིན་མིན་ལ་མི་འཆམ་པ་སྣང་ཡང་། དོན་ལ་འདུས་མ་བྱས་ཡིན།
དེའང་མ་བྱས་ཚུལ་ནི་བཅོས་མའི་གློ་བུར་བ་མིན་པ་ལ་བྱེད་པར་བཤད་དེ། མ་བཅོས་
ལུགས་ཀྱང་གཉུག་མའི་གདོད་མ་ལ་བྱེད་པས། ལུགས་འདི་ལ་འདུས་མ་བྱས་འཇོག་
ཚུལ་རྟོག་གེའི་གཞུང་དང་ཐུན་མིན་ནོ། །གཞི་སྣང་རྒྱུད་སྡེ་གཞན་ལ་མ་གྲགས་པར་
གསུངས་པ་ནི་ལྷུན་གྲུབ་སྒོ་བརྒྱད་སོགས་ཀྱི་བཤད་ཚུལ་ལ་སྦྱར་དགོས་ཀྱི་འཆར་
ཚུལ་གྱི་ངོ་བོ་ཙམ་ཞིག་དུས་འཁོར་ལས་ཀྱང་གསུངས་ཏེ། དེར་འཆི་བའི་འོད་གསལ་
པྲ་ཕབ་པའི་མེ་ལོང་ལྟ་བུར་གསུངས་པའི་ཕྱིར་རོ། །དེ་ལྟ་བུའི་གཞི་དེ་ཡར་ལྡན་དུ་
ཁྱེར་ནས་ཆོས་སྐུ་སྒྲུབ་པར་བྱེད་པའི་ལམ་དེ་ཁྲེགས་ཆོད་དང་གཞི་སྣང་ལས་གཟུགས་
སྐུ་སྒྲུབ་པར་བྱེད་པའི་ལམ་དེ་ཐོད་རྒལ་ཡིན་པས་དེ་གཉིས་ཡ་བྲལ་མི་རུང་ངོ༌། །
ཁྲེགས་ཆོད་ཀྱི་བཞག་ཐབས་ལ་བརྟན་པ་ཅུང་ཟད་མ་ཐོབ་བར་དུ་ཐོད་རྒལ་སྒོམ་པ་
སྐད་བྱས་ཀྱང་། དེ་མཚན་ཉིད་ཚང་བ་མི་སྐྱེ་བས། དེ་གཉིས་ལས་ཁྲེགས་ཆོད་ཐོག་
མར་བསྟན་ནོ། །
མིང་དོན་ནི། སེམས་དམིགས་པ་ཁྱད་པར་ཅན་ལ་བསྡུས་ཏེ་རླུང་དྷུ་ཏིར་འགོགས་པ་
གཞན་འདྲ་བ་མིན་པར་གཟུང་འཛིན་གྱི་དྲ་བ་འདི་ཀའི་སྟེང་ཉིད་ནས་རང་གི་བློ་ངོར་
རིག་པ་རྗེན་ལ་འདོན་ལུགས་རྩལ་ཐོན་པ་བྱས་ཏེ་སྐྱོང་བ་དེ་རིག་པ་ལ་ཐག་ཆོད་དུ་
ཞུགས་པ་ཡིན་པས། མཁྲེད་ཆོད་དམ་ཁྲེགས་ཆོད་དང་། ཐབས་མཁས་ཀྱི་སྒོ་འདིས་
རིག་པའི་ཡོན་ཏན་བདེ་བླག་ཏུ་རྫོགས་ནུས་པས། ས་ལམ་རང་དགའ་དགར་བརྒལ་
189



རྡོ་གྲུབ་བསྟན་པའི་ཉི་མས་མཛད།
ནས་སོང་བས་ཆོག་པ་འདྲ་བའི་མྱུར་ཁྱད་དགོས་སུ་ཡོད་པའི་ཕྱིར་ཐོད་རྒལ་དུ་བཏགས་
པར་བཤད། ཁྲེགས་ཆོད་ཀྱི་གདམས་པ་རྣམས་སུ་སེམས་ལས་འདས་པའི་རིག་པ་
གསུངས་པ་ནི་སྔར་བརྗོད་པའི་བཅོས་མའི་རྟོག་བཅས་དང་། རྟོག་མེད་ཀྱི་བློ་རྣམས་
ལས་རིགས་ཀྱི་སྒོ་ནས་འདས་པའང་ཡིན་མོད་ཀྱི། གཙོ་བོར་དེ་དག་གི་ཕ་མཐའ་
བརྒལ་བ་ན་འཆར་བ་དེ་སེམས་ལས་འདས་ཚུལ་དང༌། དེར་འཆར་རྒྱུའི་འོད་གསལ་
དེ་རིག་པ་ཞེས་པའི་དོན་ནོ། །
རིག་པ་ཟེར་བའི་རྒྱུ་མཚན་ནི། མ་རིག་པའི་བག་ཆགས་ཕྲ་མོ་ཟད་པར་སྤོང་བྱེད་
དང༌། འདི་ནི་རྣམ་ཤེས་ལ་མི་རྟོན་ཡེ་ཤེས་ལ་རྟོན་ཞེས་པའི་རྣམ་ཤེས་དང་ཡེ་ཤེས་
ཀྱི་མིང་འདོགས་དང་ཕྱོགས་གཅིག་གོ ། སྤང་བའི་ཡེ་ཤེས་གཉིས་ཀར་འདི་ཁོ་ནས་
བསྒྲུབ་གཞི་བྱས་པའི་རིག་པ་ཞིག་དགོས་པས། མ་རིག་པའི་བཟློག་ཕྱོགས་མཐར་
ཐུག་པའི་མིང་གིས་བཏགས་པ་སྟེ། འབྲས་མིང་རྒྱུ་ལ་བཏགས་པའོ། །དེའང་མ་
རིག་པའི་བག་ཆགས་ལྷག་མ་མ་ལུས་པར་ལོག་པ་ན། བློ་རང་ཉིད་ཀྱི་རིགས་ཀྱང་
ལོག་ནས་འགྲོ་བ་དེ། རང་གི་སྒྲུབ་གཞི་གློ་བུར་བ་ཡིན་པའི་གནད་ལ་ཐུག་ཅིང་།
ཅིག་ཤོས་དེ་ལས་བཟློག་པ་ཡིན་ནོ། །དེ་ལ་འདི་སྐོར་རྣམས་སུ་གློ་བུར་གྱི་སྤྲོས་པ་
མཐའ་དག་དང་བྲལ་བའི་ཆ་ནས་མཐར་ཐུག་གི་མྱང་འདས་འཇོག་པ་སོགས་ཀྱི་སྒོ་
ནས་གཉུག་མའི་ཆོས་རྣམས་མྱང་འདས་ཀྱི་ཕྱོགས་སུ་བསྡུ་ཞིང་། དེ་ལྟར་བྱས་ན་ཐ་
མལ་བའི་སེམས་རྣམས་འཁོར་བའི་ཕྱོགས་སུ་འགྲོ་ལ། དེ་འགྲོ་བ་ལྟར་མ་རིག་པའི་
ཕྱོགས་སུའང་འགྲོ་ལུགས་ཡོད་པས། དེའི་ཟླ་ལ་དྲངས་པ་ཡིན་ཏེ། སེམས་དང་ཡེ་
ཤེས་ཞེས་གསུངས་པའི་ཡེ་ཤེས་ཀྱི་སྒྲ་འཆད་ཚུལ་ཡང་དེ་དང་འདྲའོ། །དེ་ལྟར་དུ་
བཏགས་པ་ནི་ལམ་འདི་ལ་ཐེག་པ་གཞན་དང་མི་འདྲ་བའི་ཟབ་ཁྱད་འཇུག་པའི་རྩ་
1 )(0



མན་ངག་རྫོགས་པ་ཆེན་པོའི་གནད་ཐོར་བུའི་སྐོར
བ་ཤེས་པར་བྱ་བའི་ཆེད་དུ་སྟོན་ལུགས་དེ་འདྲ་ཞིག་མཛད་པ་ཡིན་གྱི། སྤྱིར་ནི་འདིར་
བཤད་པའི་སེམས་གང་བྱུང་ཐམས་ཅད་འཁོར་བའི་ཕྱོགས་ཡིན་པར་ཁས་མི་བླང་སྟེ།
གལ་ཏེ་བླང་ན་ཉན་ཐོས་ཀྱི་ཟད་མི་སྐྱེ་ཤེས་པའི་ཡེ་ཤེས་ཀྱང་ཀུན་ཉོན་ཕྱོགས་ཀྱི་
བདེན་པར་འདོད་དགོས་པའི་ཕྱིར་རོ། །རིག་པ་གསང་སྔགས་བླ་མེད་པའི་འོད་གསལ་
ལ་འདོད་པ་ནི། འཆི་བའི་འོད་གསལ་ལ་རིག་པར་ངོས་བཟུང་བའི་རྫོགས་ཆེན་གྱི་
གསུང་རབ་རྩོད་མེད་སོགས་ཤེས་བྱེད་མཐའ་ཡས་པ་ཡོད་དེ། དེས་ན་འོད་གསལ་
ཐམས་ཅད་སྟོང་པ་དང་། རྫོགས་རིམ་པའི་ལྷན་སྐྱེས་སོགས་བྱས་ཚེ། དེའི་བརྗོད་
བྱ་དམ་ཧྲིག་གེར་འཆར་ཞིང་། རིག་པ་བྱས་ཚེ་འོད་གསལ་ལ་ངོ་སྤྲད་ཀྱང་བུན་ལོང་
ངེ་ཞིག་ལས་མི་གོ་བ་ནི་ཕ་རྒྱུད་མ་རྒྱུད་གཞན་གྱི་ཆོས་སྐད་ལ་བག་ཆགས་ཕྱོགས་
ལྷུང་དུ་སོང་བའི་རྟགས་ཡིན་པས་རིག་འཛིན་གྱི་མཛུབ་རྩེ་དང་། རྗེས་འཇུག་གི་ལྟ་
ཕྱོགས་འཛོལ་ནས་མ་སོང་བ་ཞིག་གལ་ཆེའོ། །རྫོགས་ཆེན་གྱི་གཞུང་རྣམས་སུ་ད་
ལྟའི་ཤེས་པ་སྟོང་གསལ་འདི་རིག་པར་ངོ་སྤྲད་པ་ཤ་སྟག་འབྱུང་བས། སྣང་གསུམ་
མཐའི་འོད་གསལ་ལ་སྦྱར་བ་ག་ལ་རིགས་སྙམ་ན། གོ་བ་ཁ་ཕྱིར་བལྟས་ལ་དེ་འདྲ་
འཆར་བ་བདེན་ཡང་། འདི་ལྟར་ཡིན་ཏེ། ད་ལྟ་འདྲི་བ་པོ་ཁྱོད་དང་ང་ཅག་སྨྲ་བཞིན་
པའི་དུས་ཀྱི་རང་རེ་གཉིས་ཀྱི་ཤེས་རིག་སལ་ལེ་བ་འདི་ཧྲིལ་གྱིས་རིག་པ་ཁོ་ན་མིན་
རུང་། འདི་ཉིད་ཀྱི་ཆ་གཅིག་རིག་པར་གདོན་མི་ཟ་བར་འདོད་དགོས་ཏེ། དེའི་དུས་
སུའང་གདོད་མའི་འོད་གསལ་ཡོད་དགོས། དེ་ཡོད་ན་གང་ཟག་དེའི་ཤེས་རིག་དུ་
ཡོད་དགོས། དེ་ལ་དེ་དུས་ཀྱི་ས་ལེ་བ་དེ་མིན་པའི་རིག་ཆ་ཞིག་ཡོད་ན་དེའི་ཤེས་
རིག་དུ་འཇོག་མི་རུང་བའི་ཕྱིར་རོ། །འོན་ཀྱང་ཐ་མལ་བ་ལ་འཆི་དུས་མ་གཏོགས་
པར་རིག་པ་དེ་བསླད་ཡོད་པས། ད་ལྟ་ངོས་འཛིན་དཀའ་བའི་ཕྱིར། བཞི་ཆ་གསུམ་
191



རྡོ་གྲུབ་བསྟན་པ་འ་ཉི་པས་མཛད་
བྲལ་ཞེས། དུས་གསུམ་གྱི་ཀུན་རྟོག་ལས་ཟུར་དུ་ཕྱེ་བའི་ཆ་བཞི་བའམ་ལྷག་མ་དེ་
རིག་པ་ཡིན་ཞེས་བཤད་ནས། དེ་ཙམ་གྱིས་དེའི་བཞུགས་ཚུལ་རྗེན་པར་བློ་ངོར་མཚོན་
མི་ནུས་པར་གཟིགས་ཏེ། དེའི་རྣམ་པ་ངོ་སྤྱོད་ཚུལ་རྒྱས་བཤད་མང་པོ་མཛད་པ་ཡིན་
ནོ༑ ༑བཞི་ཆ་གསུམ་བྲལ་བཤད་ལུགས་ལ་དཔག་ཀྱང་ད་ལྟ་ཀུན་རྟོག་དང་སྦྲགས་
མར་ཡོད་པ་ཞིག་དང་། དེའི་རང་ཞལ་གཙོ་བོར་ཀུན་རྟོག་གིས་གཡོགས་པའི་དབང་
གིས་ངེས་མ་ཐུབ་པ་ཡིན་པར་བཞེད་པ་དཔྱད་ཤེས་ན་གསལ་ལོ། །ངོ་སྤྲོས་རྒྱས་པར་
མཛད་ཚུལ་ཡང་། སློབ་དཔོན་ཀླུ་སྒྲུབ་ཞབས་ཀྱིས། ཐམས་ཅད་སྟོང་བ་རྨད་པོ་ཆེ། །
དངས་ཤིང་གསལ་བའི་མཚན་ཉིད་ཅན། །ནམ་མཁའི་ངོས་ལྟར་མཆོག་གྱུར་བ། །
ཞེས་ཟུང་འཇུག་གི་འོད་གསལ་དེ་ལྟ་བུའི་རྣམ་པ་ཅན་ཞིག་ཡིན་པར་བཤད་པ་དང་།
འཇམ་དཔལ་ཞལ་ལུང་དུ། ཆོས་སྐུར་རབ་དགའ་མཁའ་མཉམ་པ། །ཞེས་རབ་དགའ་
དང་མཁའ་མཉམ་གྱི་བཞུགས་ཚུལ་ཅན་དུ་གསུངས་པ་དང་འདྲ་བར། འདི་སྐོར་དུ་
ཡང་། ངོ་བོ་སྟོང་། རང་བཞིན་གསལ། ཐུགས་རྗེའམ་རྩལ་རིས་མེད་པར་ཁྱབ་པ་
ཞེས་དང་། གཏིང་གསལ་ཕྲ་བ་དང༌། གདོད་མ་ནས་མ་བཅོས་པ་དང་། ཡེ་གྲོལ་
དང༌། བློ་བྲལ་དང་། ཁྱབ་བདལ་དང་། ཟང་ཐལ་གྱི་རིག་པ་སོགས་བཤད་ཚུལ་
མཐའ་ཡས་པས་བསྟན་ཏེ། དེ་འདྲ་བའི་བརྗོད་ཚུལ་རེ་རེ་ལ་ཡང་རིག་པའི་ངོ་བོ་དང་
ཁྱད་པར་ཅི་རིགས་པ་གཏན་ལ་འབེབས་པའི་ནུས་པ་ཁྱད་པར་ཅན་རེ་འབྱིན་རྒྱུ་
ཡོད་ལ། བླ་མེད་རྒྱུད་གཞན་ལས་ཀྱང་རིག་པའི་རྣམ་པ་ངོ་སྤྲོད་ལ་ཕྱོགས་འདི་རྒྱས་
པ་ནི་གཞན་དུ་རྩ་རླུང་ཐིག་ལེ་ལ་གནད་དུ་བསྣུན་སྟོབས་ཀྱིས་ལྷན་སྐྱེས་དྲངས་ཡོང་
བས། ད་ལྟ་ནས་བཞུགས་ཚུལ་ངོ་སྤྲོད་ལ་ཧ་ཅང་རྩལ་དུ་འདོན་མི་དགོས། འདིར་
རིག་པ་ངོ་སྤྲད་ནས་དེ་ལ་བཞག་སྟོབས་ཀྱིས་ཐུན་མོང་མ་ཡིན་པའི་ལྷག་མཐོང་འདྲེན་
192



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པ་ཉིད་མན་ངག་གི་སྙིང་པོར་བྱེད་ལ། དེ་ལྟར་འདྲེན་པ་ལ་ཐོག་མ་ནས་རིག་པའི་
བཞུགས་ཚུལ་ལ་བློ་ཤིན་ཏུ་རྒྱས་པ་མེད་ན། འཇོག་བྱེད་ཀྱི་སྒོམ། འཇོག་ས་རིག་
པའི་སྟེང་ནས་གཞན་དུ་མི་འཆུགས་པའི་གཟེར་བུ་ཐེབ་ལུགས་མེད་པས། ཡུན་རིང་
པོར། རློམ་ཚོད་རིག་པ་ཅོག་བཞག་གི་རྒྱུན་བསྐྱང་བར་རློམ་ཡང་། སོང་ཚོད་སེམས་
ཐ་མལ་བ་རང་གི་གསལ་སྟོང་གི་ཆ་ཕྱི་རོལ་བས་ཀྱང་ངེས་ནུས་པ་རེ་བསྒོམ་པར་སོང་
བ་ལྟ་བུ་ལས་མི་ཡོང་བའི་རྒྱུ་མཚན་གྱིས་ཡིན་པས། ཚིག་རིས་དེ་འདྲ་བ་ཐམས་ཅད་
ཀྱིས་གནས་ཆ་དང་གསལ་ཆ་ཟུང་དུ་འབྲེལ་བའི་སེམས་ཙམ་ཞིག་ངོ་སྤྲད་པར་བཟུང་
བ་ནི། དེའི་མི་མཐུན་པའི་ཕྱོགས་ཆེན་པོ་ལ་གནས་པ་ཡིན་ནོ། །
རིག་པ་ངོ་འཕྲོད་མཚམས་ལ་ཡང་། གོ་བས་འཕྲོད་པ་དང་། ཉམས་མྱོང་གི་སྟོབས་
ཀྱིས་འཕྲོད་པ་གཉིས་ཤེས་དགོས་ཤིང་། དེའི་ཕྱི་མ་ནི་སྔ་མ་སྔོན་དུ་འགྲོ་བ་ཡིན་ལ།
ཚེ་འདིར་སྔ་མ་སྔོན་དུ་མ་བཏང་བར་ཡང་བླ་མའི་བྱིན་རླབས་ཁོ་ནས་ཕྱི་མ་ཡོང་བ་
འགའ་ཞིག་ལ་སྲིད་པ་ནི་ལས་འཕྲོ་ཅན་ཡིན་པའི་རྒྱུ་མཚན་གྱིས་ཡིན་ནོ། །དེའི་འགྲེས་
ཀྱིས། རིག་པའི་སྟེང་དུ་འཇོག་ལུགས་ལའང༌། གོ་བ་ཤས་ཆེ་བའི་སྒོ་ནས་འཇོག་
ཚུལ་དང་། མྱོང་སྟོབས་ཀྱིས་རིག་པའི་རང་ཞལ་མཇལ་ནས་དེ་སྐྱོང་ཚུལ་གཉིས་
ཡོད་ལ། དེ་གཉིས་ཀྱང་འདིར་གོ་རིམ་ངེས་པ་ཡིན་ཏེ། སྔ་མ་ལྟར་བསྐྱང་བས་རིག་
པ་ཇེ་གསལ་དང་། སེམས་ཇེ་ཞན་དུ་སོང་ནས་རིམ་གྱིས་གོ་བའི་རྒྱུན་ཉམས་མྱོང་དུ་
འགྲོ་དགོས་པའི་ཕྱིར་རོ། །མྱོང་སྟོབས་ཀྱིས་རིག་ངོ་མཐོང་ནས་སྒོམ་པ་ལའང་རྟོགས་
པའི་ཡེ་ཤེས་སྲབ་འཐུག་གི་རིམ་པ་མང་པོ་ཡོད་པ་ལས། རྣམ་རྟོག་གི་གྲོལ་ལུགས་
གསུམ་སོགས་བཤད་པའི་ཕལ་ཆེ་བ་ནི། སེམས་རིག་གཉིས་ལས་སེམས་ཀྱི་ཕྱོགས་
མངོན་དུ་གྱུར་བ་སྟོབས་ཆེ་བའི་དུས་སུ་ཡིན་གྱི། རིག་པ་མངོན་དུ་གྱུར་པའི་ཕྱོགས་
193



རྡོ་གྲུབ་བསྟན་པ་ནི་འོ་རས་མཛད།
ལྷག་པ་ན་མིན་ལ། ཁང་སྟོང་རྐུན་མ་ཞུགས་པ་ལྟ་བུའི་གྲོལ་ལུགས་དེ། དེ་གཉིས་
ཀྱི་མཚམས་འཛིན་ལྟ་བུར་མངོན་ནོ། །གོ་བའི་སྟེང་ནས་རིག་པ་ལ་འཇོག་སྒོམ་བྱེད་
པའང་མདུན་དུ་ཀེང་རུས་བསྒོམ་པ་ལ་སེམས་འཛིན་ལུགས་ལྟ་བུ་ཡེ་མིན་པས། རྣམ་
འབྱོར་བའི་བློ་ཧྲིལ་གྱིས་རིག་པ་འབའ་ཞིག་ཏུ་སོང་བ་འདྲ་བའི་ཉམས་ཡོད་པ་ཞིག་
དགོས་སོ། །ཕྱོགས་འདིར་བྱ་བ་དགུ་ཕྲུགས་སུ་གཏོང་བར་བཤད་པ་བཞིན། ཆོས་
དང་ཆོས་མིན་གྱི་གཡེངས་བ་གཞན་བཏང་སྟེ། ཅོག་བཞག་ལ་ཆིག་དྲིལ་ཡུན་རིང་
པོར་ནུས་ན། ཅི་ཞིག་ནས་ཀུན་རྟོག་གཡོ་བའི་རླུང་རིགས་ལ་རྒོད་པ་རྣམས་རང་
འགག ཕྲ་བ་རྣམས་འོད་གསལ་ངང་སྒོམ་གྱི་སྦྱོར་བས་རྒྱུན་རིང་དུ་བཏུལ་བའི་མཐུས།
དུག་བསད་པའི་དངུལ་ཆུ་ལྟར་འགྱུ་དྲན་གྱི་ཉེས་པ་སྐྱེད་པའི་མཐུ་ཕྲོགས། དེའི་དབང་
གིས་རིམ་གྱིས་ཡེ་ཤེས་ཀྱི་གྲོགས་སུ་འགྲོ་བ་ལའང་ཚེགས་མེད་པ་ཞིག་ཏུ་གྱུར་ཏེ།
ད་དུང་ཡང་སྔར་ལྟར་སྐྱོང་ནུས་ན་ལས་རླུང་གི་རྒྱུན་ལ་རིག་པའི་རྩི་ཐེབས་ནས་ཡེ་
ཤེས་ཀྱི་རླུང་དུ་འགྲོ་བར་བཞེད་དེ། དང་པོ་ནས་ཡེ་ཤེས་གཉུག་མའི་རླུང་དུ་གནས་
པ་དང་། ཕྱིས་ཐབས་མཁས་ཀྱི་ཡེ་ཤེས་ཀྱི་རླུང་དུ་བསྒྲུབ་པ་སྟེ་ཡེ་ཤེས་རླུང་གི་ཚུལ་
གཉིས་ཡོད་པར་བཤད་དོ། །བླ་མེད་རྒྱུད་གཞན་དུ་གཏུམ་མོ་དང་། དཔྱིད་ཀྱི་རྣལ་
འབྱོར་སོགས་ཀྱིས་འོད་གསལ་མངོན་དུ་བྱེད་ཚུལ་བཤད་པ་རྣམས། དེ་དག་ཉིད་ཀྱི་
ལུགས་ཀྱིས་བཙན་ཐབས་ཀྱི་སྦྱོར་བ་མ་ཡིན་ཀྱང་། འདི་ལ་ལྟོས་ན་བཙན་ཐབས་སུ་
རིག་པ་མངོན་དུ་བྱས་པར་སོང་ཡོད་པས། འདི་བཞིན་བསྐྱངས་བ་ན་དང་པོ་བསྒོམ་
སྟོབས་ཀྱིས་འོད་གསལ་འཆར་བ་ལ་གཞན་ལས་བུར་བ་ལྟར་འདུག་ཀྱང་། རིག་པ་
མངོན་དུ་བྱེད་ནུས་པ་ན་གཞན་ལས་ཆེས་བརྟན་ཅིང་རྒྱུན་རིང་བ་དང་། འོད་གསལ་
གྱི་ཏིང་ངེ་འཛིན་དབང་དུ་གྱུར་བ་ཁྱད་ཞུགས་པ་ཅིག་ཡོང་ངམ་སྙམ་མོ། །དེར་མ་
194



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཟད་རྫོགས་རིམ་གྱི་ལམ་སྲོལ་གཞན་འདྲ་བའི་རླུང་གི་སྡུད་རིམ་མ་བྱས་པར་རིག་པ་
མངོན་དུ་བྱེད་ལུགས་འདི་ལ་དྷུ་ཏིའི་གནས་ཁོལ་བུ་རེར། དམིགས་རྟེན་ཁོལ་བུ་རེའི་
སྟེང་དུ་འོད་གསལ་ཤར་བ་དང་མི་འདྲ་བའི་མཆར་ཚུལ་ཐུན་མོང་མ་ཡིན་པ་ཞིག་
དང༌། དེ་ལ་བརྟེན་ནས་འཇའ་ལུས་སྒྲུབ་ཚུལ་གྱི་གནད་ཕྲ་མོ་ཞིག་ཀྱང་ཡོད་པར་
སེམས་སོ། །
རིག་པ་ངོ་སྤྲོད་ཀྱི་སྣོད་རུང་སྒྲུབ་པ་ལ་དོན་དམ་དཔྱོད་པའི་རིག་པས་སེམས་སྦྱངས་
བ་དགོས་པར་གསུངས་ཤིང་། ལམ་དུས་ཀྱི་རིག་པ་དང་པོའི་གཞི་ལས་འཕགས་ཚུལ་
གསུངས་པ་དང༌། རིག་པ་གཞི་མེད་རྩ་བྲལ་དུ་གསུངས་པའི་དགོས་ཆེད་དང༌།
ཁྲེགས་ཆོད་ཀྱི་སྐབས་སུ་བཤད་པའི་དབྱིངས་རིག་གཉིས་དབྱེར་མེད་དུ་མངོན་དུ་
བྱ་བར་གསུངས་པ་སོགས་བསྒྲིགས་ཤེས་ན་རིག་སྟོང་ཟུང་འཇུག་ཉམས་སུ་ལེན་པའི་
ཚུལ་ཡང་ཤེས་ཡོང་བས་དེ་ལ་མ་བསམ་པར་རང་བཟོ་སྨྲ་མི་རུང་ངོ༌། །ཆོས་ཐམས་
ཅད་རིག་པའི་རྩལ་དུ་གསུངས་པའི་དོན་ནི། རྟོག་པའི་འགྱུ་འཕྲོ་ཐམས་ཅད་འོད་
གསལ་གྱི་རིག་པའི་རྩལ་དུ་འཕྲོ་ཞིང་། དེ་དང་མཚུངས་པར་རང་གི་ཕུང་ཁམས་
ཐམས་ཅད་ཀྱང་འཕྲོ་བ་དཔྱོད་སླ། དེ་དག་གི་རྩལ་ལམ་ཤུགས་སམ་དབང་གིས་ཕྱིའི་
གནས་དང་ལོངས་སྤྱོད་ཐམས་ཅད་ཀྱང་འཕྲོས་ཏེ། འཕྲོ་ཚུལ་ཡང་། གཞི་སྣང་གི་
འོད་ལ་གཉིས་སྣང་འཁྲུལ་བའི་ཆ་ཕྲ་མོ་ཞིག་རྐྱེན་གྱིས་བསྒྱུར་ལུགས་ཀྱིས་གཟུང་
འཛིན་རགས་པའི་སྐབས་ཀྱི་མ་དག་པའི་དངོས་སྣང་འཆར་བར་བཤད་པ་སོགས་
ལས་ཤེས་པར་བྱ་སྟེ། ཕྱི་མ་འདི་ལ་གོ་རྒྱུ་ཕྲ་མོ་ཞིག་ཡོད་པ་འདྲ། དེ་འདྲ་ལ་དགོངས་
ནས་འབྱུང་བཞི་ནམ་མཁའི་ཀློང་ལས་མི་འདའ་བ་ལྟར་སྣོད་བཅུད་རིག་པའི་ཀློང་
ལས་མི་འདའ་བའི་རང་སྣང་ཉག་གཅིག་ཏུ་གསུངས་པ་རྣམས་སོ། །
195



རྡོ་གྲུབ་བསྟན་པའི་ཉི་མས་མཛད །
དེ་ལྟར་བྱས་ན་ད་ལྟ་ཕྱི་ནང་གི་དངོས་པོ་རྣམས་གདོད་མའི་རིག་པ་ཟེར་རྒྱུ་ཞིག་ལ་
ཡེ་མ་ལྟོས་པའི་ཡོར་རེ་བ་རེར་སྣང་བའི་འཆར་ལུགས་འདི་གཏན་ལོག་ནས། འོད་
གསལ་གྱི་རིག་པའི་ཚོས་ཁ་ཅན་ཤ་སྟག་ཏུ་འཆར་བའི་སྒོ་དོད་ཡོང་སྟེ། བཤད་མ་
ཐག་པའི་ཚུལ་དེ་ལ་རྟོགས་པའི་རྩལ་སྦྱངས་བ་ཉིད་ཀྱིས་དེ་ལྟར་འཆར་བའི་ཕྱིར་རོ། །
དེ་ལྟར་འཆར་བ་ལ་གོམས་ན་རིག་མདངས་ཕྱོགས་མེད་དུ་རྒྱས་ཤིང་། རྐྱེན་སྣང་གང་
གིས་ཀྱང་ཟིལ་གྱིས་མི་ནོན་པའི་རྣལ་འབྱོར་ཅན་དུ་འགྱུར་བས། ཉམས་མྱོང་གི་བོགས་
འདོན་པ་ཡིན་ཏེ། རྗེས་ཐོབ་ཀྱི་སྐྱོང་ཚུལ་ཡིན་ལ། མཉམ་རྗེས་ཕན་ཚུན་གྲོགས་སུ་
འགྲོ་བའི་ཚུལ་ཡང་འདིས་ཤེས་པར་བྱའོ། །དེ་བས་ཕྲུ་བ་ནི། འདི་ཉིད་ལ་བརྟེན་
ནས་འཇུག་སྟེ། དེའང་སྣང་ཚད་རིག་པའི་མདངས་སུ་ཤར་བ་ན། དེ་ལས་བཟློག་
ཕྱོགས་ཀྱི་སྣང་ཚུལ་འདི་སྣང་བ་ལྟར་མ་གྲུབ་པའི་རྫུན་པ་ཕྱིན་ཅི་ལོག་ཏུ་འཆར་ཞིང་
རྫུན་རིས་ཀྱི་ཕྲེང་བ་དེ་མིང་ཙམ་ཞིག་གིས་བཀོད་པར་འཆར་བའང་འོང་ངོ༌། །དེ་
ནས་དེ་འདྲ་བའི་ཡུལ་ཡུལ་ཅན་གཉིས་ཀ་རྫུན་མཉམ་དུའང་རྟོགས་ལ། དེའི་ཚེ་དེ་
ཐམས་ཅད་གཞི་མེད་ཀྱི་རིག་པས་མིག་འཕྲུལ་བཀྱེ་བ་ཙམ་དུ་ཟད་པར་མཐོང་ནས།
དེའི་སྒོ་ནས་གཟུང་འཛིན་གྱི་ཆོས་རྣམས་ལ་ཀ་དག་རིག་པའི་ཕྱག་རྒྱས་འདེབས་ཚུལ་
ཡང་གོང་གི་འདྲེས་ཀྱིས་ཤེས་སོ། ། །
ཤར་སྣང་རིག་པའི་ཀློང་ལས་མི་གཡོ་བ་འདི་ནི་གཞི་དུས་ནས་ཡོད་པས་རིག་པའི་
ཀློང་དུ་ཀུན་རྟོག་དུས་གཉིས་པར་ཞིག་ནས་སོང་བ་ཙམ་ནི་ལམ་འདིའི་གྲོལ་ལུགས་
མིན་གྱི། རིག་པའི་ངང་བཞག་གི་ཏིང་ངེ་འཛིན་གྱི་ནུས་པས་ཀུན་རྟོག་གིས་ཚོ་མ་ཐུབ་
པར་དག་ནས་སོང་ན་གྲོལ་ལུགས་སུ་འགྲོའོ། །ཐོད་རྒལ་གྱི་གནད་འཆད་བྱེད་ལ་ངོ་
སྤྲོད་ཉེར་གཅིག་སོགས་མང་དུ་གསུངས་ཀྱང་། མདོར་བསྡུ་ན། སྙིང་ཀའི་མི་ཤིགས་
196



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པ་ལ་གདོད་མའི་རྒྱལ་བ་འོད་ཟེར་གྱི་ཕུང་པོ་ཆེན་པོ་ཞེས་གསུངས་ཏེ། དེ་ལ་གདོད་
མའི་རྒྱལ་བ་ཞེས་པ་ནི་རྣལ་འབྱོར་ཆེན་པོའི་རྒྱུད་ལས་བར་སྲིད་ལ་ལོངས་སྤྱོད་རྫོགས་
སྐུར་འདོགས་ལུགས་དང་མཚུངས་ཤིང་། དེ་ཉིད་འོད་ཟེར་ལྔ་འབར་བའི་གོང་བུར་
གནས་པ་ནི་འོད་ཀྱི་ཕུང་བོའི་དོན་ནོ། །འདིར་དེ་འདྲའི་མིང་འདོགས་ས་དེ་ལ་འདུས་
པ་ལས། ཕྱེད་ཚད་ཙམ་གྱི་ཕྲ་མོ་མཆོག སོགས་གསུངས་པར་ཐེག་མཆོག་མཛོད་
ལས་བཤད་པས་དོན་དུ་ནི་ཤིན་ཏུ་ཕྲ་བའི་རླུང་ངོ༌། །བྱེད་པ་གཙོ་བའི་དབང་གིས་
ཆ་ཕྱེ་སྟེ་བཤད་ན་དེ་ལྟར་ཡིན་ཀྱང་། སྤྱིར་ནི་གདོད་མའི་རླུང་རིག་ངོ་བོ་དབྱེར་མེད་
ཡིན་ཅིང་། རིག་པ་དང་བྲལ་ན་འོད་ལྔའི་གཟི་བརྗིད་འཛིན་མི་ཐུབ་པར་མ་ཟད།
རླུང་རང་ཉིད་ཀྱང་འཚོ་མི་ནུས་པས་རིག་པ་ཡང་གདོད་མའི་མགོན་པོ་འོད་ཟེར་གྱི་
ཕུང་པོ་ཡིན་ནོ། །རིག་པ་ལ་དབྱིབས་དང་ཁ་དོག་མེད་པར་གསུངས་པ་དང་། འོད་
ཟེར་གྱི་ཁ་དོན་ལྔ་མ་འདྲེས་པར་ཡོད་ཚུལ་གསུངས་པ་གཉིས་ནི། ངོ་བོ་དང་། རང་
བཞིན་གྱི་བཤད་ལུགས་ཐ་དད་ཡིན་པར་གསུངས་ཏེ། རིག་པ་ཉིད་ལ་ཁ་དོག་སོགས་
མེད་ཀྱང་། རིག་མདངས་ལ་ཁ་དོག་ཡོད་པར་མི་འགལ་བའི་དོན་ནོ། །ངོ་བོ་དང་
རང་བཞིན་གྱི་དོན་ལ་ཡང་ཁྲེགས་ཆོད་དང་ཐོད་རྒལ་སྐབས་ཀྱི་བཤད་ཚུལ་སོ་སོར་
ཡོད་པས་མ་འཛིངས་བ་གཅེས་སོ། །
སྙིང་ཀའི་གཞོན་ནུ་བུམ་སྐུ་དེ་ནི་ཐོད་རྒལ་གྱི་སྣང་བ་མཐའ་དག་འཆར་བའི་གཞི་ཡིན་
པས་གནས་ལུགས་གཞིའི་སྒྲོན་མ་ཞེས་བྱའོ། །བུམ་སྐུའི་འོད་ལྔ་དེ་མངོན་སུམ་དུ་
འཆར་བའི་ནུས་པ་རྒྱ་མཚོ་གསེར་གྱི་ཉི་མའི་རྩལ་ཡོད་པས་སྒོའི་སྒྲོན་མར་གསུངས།
འཆར་ལུགས་ནི་བྱད་གཟུགས་མེ་ལོང་དུ་ཤར་བ་ལྟ་བུར་བཤད་ལ། འོད་ལྔའི་སྣང་
བ་སྐྱེད་པའི་ནུས་པ་ཡོད་ས་མཐར་ཐུག་པ་སྙིང་ཀའི་ཐིག་ལེ་ཡིན་ཀྱང་། མིག་གི་འོད་
197



རྡོ་གྲུབ་བསྟན་པའི་ཉི་མས་མཛད།
རྩ་ལ་བརྟེན་ནས་ནུས་པ་དེ་འབྱིན་དགོས་པས། ཚང་ན་མི་འཆར་སྒོར་འཆར་བ་བྱ་
ཁྲ་དང་འདྲ་བར་བཤད་དོ། །སྒོའི་གནད་དང་འདུག་སྟངས་ཀྱི་བྱེད་བཅིངས་སོགས་
རྒྱུད་སྡེ་འདི་ནས་བཤད་པ་བཞིན་བྱས་ཏེ་བལྟས་པས་སྣང་བ་འཆར་ཚུལ་ལ་འོད་ཁྱིམ་
གྱི་ནང་དུ་ཐིག་ལེའི་ཚོམ་བུ། དེ་དག་གི་བར་མཚམས་རྣམས་སུ་ལུ་གུ་རྒྱུད་གསེར་
སྐུད་ལྡིང་བ་ལྟ་བུར་འཆར་བ་སོགས་ནི་རྟེན་འབྲེལ་གྱི་ཆོས་ཉིད་ཡིན་ཏེ། གཞན་དུ་
སྨིག་རྒྱུ་ལ་སོགས་པའི་མཐར་སྣང་གསུམ་འཆར་བའི་གོ་རིམ་དང༌། དུ་བ་ལ་སོགས་
པའི་རྟགས་བཅུའི་གོ་རིམ་ངེས་པ་བཞིན་ནོ། །
འདི་དག་ཤེས་ན་ཡེ་ཤེས་ཀྱི་རླུང་གི་གདངས་ལས་ཐོད་རྒལ་ཆེན་པོའི་སྣང་བ་འཆར་
བར་རྒྱུད་མན་ངག་ལས་བཤད་པ་རྣམས་ལེགས་པར་ཤོད་ཡོང་ངོ༌། །ཆོས་ཉིད་ཀྱི་
རང་སྒྲ་ཡང་ཐོས་པར་བཤད་དེ། སྙིང་ཀའི་གཞོམ་དུ་མེད་པའི་ནཱ་ད་བརྗོད་པ་ཐམས་
ཅད་ཀྱི་རྒྱུ་བྱེད་པའི་རང་སྣང་ཡིན་ནོ། །དེ་བཞིན་དུ་རང་སྣང་གི་དྲི་རོ་རེག་བྱ་སོགས་
ཀྱང་འདོད་དགོས་པ་འདྲ་ཞིག་སྣང་ཡང་། སྒྲ་འོད་ཟེར་གསུམ་ཙམ་ཞིག་མང་དུ་གསུངས་
པ་ནི། དབྱིངས་ཀྱི་སྒྲོན་མ་ཡར་ལྡན་དུ་ཁྱེར་བའི་སྟེང་ནས་འབྲས་བུའི་དུས་ཀྱི་ཞིང་
དང༌། ཐིག་ལེའི་སྒྲོན་མ་ཡར་ལྡན་དུ་ཁྱེར་ཏེ་འོག་མིན་གྱི་གཞལ་མེད་ཁང་། ཤེས་
རབ་རང་བྱུང་གི་སྒྲོན་མ་ཡར་ལྡན་དུ་ཁྱེར་ཏེ་རྡོ་རྗེའི་སྐུ་སྒྲུབ་པར་བྱེད་ཚུལ་གསུངས་
པ་ན་སྐུ་རྡོ་རྗེ་སྒྲུབ་ལུགས་དེ་ལྟར་བྱེད་པ་བཞིན་གསུང་རྡོ་རྗེ་སྒྲུབ་ལུགས་ཤིག་ཀྱང་
ཡོད་དགོས་པས་གང་ཡིན་སྙམ་པ་ལ། ཆོས་ཉིད་ཀྱི་རང་སྒྲ་ཇེ་དག་ལ་སོང་ནས་ཤིན་
ཏུ་རྣམ་པར་དག་པའི་གསུང་དུ་འགྱུར་རོ་ཞེས་བརྗོད་བཞེད་པ་ཙམ་མོ། །ཤེས་རབ་
རང་བྱུང་གི་སྒྲོན་མ་ལ་ངོ་བོ་དང་རྩལ་དང་གདངས་གསུམ་གསུངས་པའི་གསུམ་པ་
ནི་སྨོས་མ་ཐག་པ་དེ་ཡིན་ཅིང་། དང་པོ་དེ་གོང་འཕེལ་དུ་གྱུར་བ་ལས་འོད་གསལ་
198



མན་ངག་རྫོགས་པ་ ཆེན་པོའི་གནད་ཐོར་བུའི་སྐོར།
རྡོ་རྗེའི་ཐུགས་མཐར་ཐུག་དང་། གཉིས་པ་ལས་དེའི་ཡོན་ཏན་ཇི་ལྟ་ཇི་སྙེད་ཀྱི་ཆོས་
ཀྱི་རྣམ་པ་ཐམས་ཅད་མཁྱེན་པ་འབྱུང་བའི་ཚུལ་ཡང་ཤེས་པར་བྱའོ། །རྒྱུད་ཀྱི་རྒྱལ་
པོ་གཞན་དུའང་སྟོང་གཟུགས་ཀྱི་སྟེང་ནས་རྣམ་ཀུན་མཆོག་ལྡན་གྱི་གཟུགས་སྐུ་སྒྲུབ་
ཚུལ་གསུངས་ཀྱང་། དེ་དང་འདི་གཉིས་སྟོང་གཟུགས་འཆར་བའི་གནད་མི་གཅིག་
གོ །འོན་ཀྱང་བླ་མ་ཡང་ཏིག་ཏུ་སྤྱི་བོ་ན་ཐིག་ལེ་སྟོང་སྒྲོན་གནས་པར་བཤད་ཅིང་།
མུ་ཏིག་ཕྲེང་བར། རིག་པ་རྟོག་མེད་ལུ་གུ་རྒྱུད། བདེ་ཆེན་ཚངས་པའི་སྒོ་ནས་སྣང་།
ཞེས་གསུངས་པ་སོགས་ལ་དཔྱད་ན། སྤྱི་བོ་ན་སད་པའི་གནས་སྐབས་སྐྱེད་པའི་ཐིག་
ལེ་ཞེས་སྣང་བ་སྣ་ཚོགས་སྐྱེད་པར་བྱེད་པའི་ཐིག་ལེ་ཡོད་པ་དེ་ཡང་རྩ་ཤེལ་སྦུག་
ཅན་གྱི་ནུས་པ་མངོན་གྱུར་དུ་སད་པ་དང་ནང་འཛོམ་ན་སྒྲོན་མའི་སྣང་བ་རྒྱ་ཆེར་
འཆར་བྱེད་ཀྱི་ཡན་ལག་ཏུ་འགྱུར་ལ། དེའི་འགྲེས་ཀྱིས་རྨི་ལམ་དང་གཉིད་འཐུག་
སོགས་ཀྱི་ཐིག་ལེའི་ལག་རྗེས་རྣམས་ཀྱང་ཐབས་མཁས་ཀྱི་མཐུས་དག་པའི་གཞི་
སྣང་དང་གཞི་དབྱིངས་འཆར་བའི་གྲོགས་སུ་གོ་འཕོ་བར་སྣང་ལ། རྩ་འཁོར་གྱི་གནས་
བྱེ་བྲག་པ་རེར་རླུང་སེམས་བསྡུ་ཚུལ་གྱི་གནད་ཀྱིས་གནས་སྐབས་རིགས་བཞིའི་
ཐིག་ལེ་རྣམས་ཀྱི་ནུས་པ་རེས་འཇོག་དུ་སད་པར་བྱེད་པ་དང་ལག་རྗེས་མི་འདྲ་བ་
ཡོད་དོ། །
ཤེལ་སྦུག་ཅན་གྱི་ནུས་པ་སློང་བྱེད་ནི། རྩ་དེའི་རང་གི་ངོ་བོ་དང་། དེས་ཡེ་ཤེས་ཀྱི་
སྣང་བ་འཆར་བའི་ལམ་ཇི་ལྟར་བྱེད་ཚུལ་སོགས་ཀྱི་ངོ་སྤྲོད་གནད་ལ་ཐེབས་ངེས་
བགྱིས་ཏེ། ཁྲེགས་ཆོད་ཀྱི་རིག་པ་མངོན་དུ་བྱས་པའི་ངང་ནས། འོད་རྩ་ལ་རྩེ་གཅིག་
ཏུ་གཏོད་པ་དེ་ཡིན་ཅིང་། དེའི་གྲོགས་ནི་གཟིགས་སྟངས་གསུམ་སོགས་བྱེད་བཅིངས་
ཀྱི་སྦྱོར་བ་དང་ཉི་མ་དང་མན་ཤེལ་ལ་སོགས་པའི་ཟེར་ཡང་ཡིན་ནོ། །
199



རྡོ་གྲུབ་བསྟན་པའི་ཉི་མས་ར་ཛད
འདིར་རིག་པ་མིག་ལ་གཏད་ཅེས་བཤད་པ་ལ་སེམས་གཏད་བྱེད། མིག་ཙམ་ཞིག་
གཏོད་ཡུལ་དུ་བསྟན་པར་འཁྲུལ་བ་མང་སྟེ། དེས་ཤེལ་སྦུག་ཅན་གྱི་ཟ་མ་ཏོག་ཁ་
དབྱེ་མི་ནུས་པས་ལམ་གྱི་འགངས་འཆུགས་ནས་འགྲོའོ། །ཀ་དག་གི་དགོངས་པ་ན་
སྨིན་པ་དང་། བསྐྱེད་རིམ་སྔོན་སོང་ལ་མི་ལྟོས་པར་ལུག་རྒྱུད་ལྷ་སྐུར་སྨིན་པ་དང་།
དེ་ལ་བསོད་ནམས་ཀྱི་ཚོགས་མཐའ་ཡས་པའི་བྱེད་ལས་ཚང་བའི་རྒྱ་ཆེ་བའི་མཚན་
ཉིད་རྫོགས་པ་དང་། ལྷ་སྐུའི་སྣང་ཆ་རྣམས་དངོས་གནས་ལ་གྲུབ་པའི་ཡེ་ཤེས་ཀྱི་
སྐུར་སྨིན་པ་སོགས་ནི་རིག་པའི་རྩལ་དབང་ཐོབ་པ་ལ་རག་ལས་ཏེ། དབང་དེའི་
དོན་ནི། མ་འོངས་པ་ན་རང་ཉིད་སངས་རྒྱས་པའི་དུས་ཀྱི་ཤེས་བྱ་ཐམས་ཅད་ལ་
ཆགས་ཐོག་མེད་པའི་མཁྱེན་རབ་ཀྱི་རྩལ་དང་། ཤིན་ཏུ་རྣམ་པར་དག་པའི་ལོངས་
སྤྱོད་ཟད་མི་ཤེས་པ་དང་། འཁོར་དང་། གཟི་བརྗིད་ཟད་མི་ཤེས་པ་སོགས་གཟུགས་
སྐུའི་ཕུན་ཚོགས་བསམ་གྱིས་མི་ཁྱབ་པ་ཐམས་ཅད་གློ་བུར་བའི་སྒྲིབ་བྱེད་ཀྱི་དབང་
གིས་མངོན་དུ་གྱུར་མ་ཐུབ་པ་ཙམ་མ་གཏོགས་རང་གི་རིག་པ་འདི་ཉིད་ཀྱི་རྩལ་ལམ་
ཤུགས་སམ་མཐུ་ལས་འབྱུང་བས། ནང་གསལ་གྱི་དབང་དུ་བཏང་ན་འབྲས་ཆོས་ད་
ལྟ་ཉིད་ནས་རང་ཆས་སུ་བཞུགས་པའི་ཚུལ་ལེགས་པར་གཏན་ལ་ཕེབས་པ་དེ་ཡིན་
ཏེ༑ རང་བྱུང་རྡོ་རྗེ་སེམས་དཔའི་མེ་ལོང་གི་བརྡས་ཀྱང་འདི་འདོམས་པར་སྣང་ངོ༌། །
སྤྱིར་ཀུན་རྟོག་དང་ལས་རླུང་གི་གཡོ་ལྡང་ཞི་བ་ན། འོད་གསལ་གྱི་རླུང་སེམས་ནུས་
པ་ཆེར་འོང་བ་ཆོས་ཉིད་ཡིན་ཅིང་། ཁྱད་པར་དུ་རིག་པའི་རྩལ་དབང་གི་ཟབ་གནད་
ངོ་ཤེས་བཞིན་པས་མཉམ་བཞག་འཁོར་མོར་སྦྱང་བ་ན། སྙིང་ཀའི་གཞོན་ནུ་བུམ་
སྐུའི་སྟེང་ན་དབྱིངས་ཐིག་རིག་གསུམ་གྱིས་བསྡུས་བའི་རྡོ་རྗེ་གསུམ་སྐྱེད་བྱེད་ཀྱི་ནུས་
པ་གཞི་ལ་ཡོད་པ་དེ་རིམ་གྱིས་ཆེར་འཕེལ། དེ་ཅི་ཙམ་འཕེབ་བ་ཙམ་དུ་མི་ཤིགས་
200



མན་ངག་རྫོ་གས་པ་ཆེན་པོའ་གནད་ཐོར་བུའི་སྒོར་
པའི་འོད་ལྔའི་ལང་ཚོ་ཡང་བཀྲག་མདངས་ལྷག་པར་འབར། དེ་དང་མཉམ་དུ་རྩ་
གནས་གཞན་གྱི་ཡེ་ཤེས་ཀྱི་རླུང་རྣམས་ཀྱང་སྒྲོན་མ་སྦྱོར་བའི་ནུས་པ་ཆེར་རྒྱས་ཏེ།
དེ་ཐམས་ཅད་ཀྱི་ནུས་པ་ལ་བརྟེན་ནས་དབྱིངས་སྣང་ཇེ་ཆེ་དང་། ཐིག་ལེ་ཇེ་གསལ།
རིག་གདངས་ལྷ་སྐུའི་རྣམ་པར་ཇེ་མངོན། རིག་རྩལ་ཇེ་རྣོ། འོད་གསལ་ཇེ་འཐུག་ཏུ་
འགྲོ་བ་ཡིན་ནོ། །སྒྲོན་མའི་སྣང་བ་དང་རིག་པ་གཉིས་ཕན་ཚུན་བརྗོད་དེ་བཞག་པས་
རིག་པའི་རྩལ་དབང་གི་ཉམས་ལེན་དང་སྦྲགས་པའི་སྣང་བ་དེ་ཇི་ལྟར་འཐུག་པ་དེའི་
ཚོད་ཙམ་དུ་སྒྲོན་མས་རིག་པ་བསྡུ་ཕུལ་ཆེ། དེ་ཇི་ལྟར་ཆེ་བ་དེ་ལྟར་རིག་རྩལ་འཁྲུལ་
བའི་སྣང་ཞེན་རྒྱུ་དང་འབྲས་བུ་ཤར་བའི་ཕྱོགས་འདི་ཁ་བྲི་ནས། དག་པའི་གཞི་སྣང་
དུ་འཆར་བའི་ཕྱོགས་གཏིང་ཚུགས་སུ་འགྱུར་བ་ཡིན་ལ། དེ་གཉིས་གོ་བཟློག་ཏུ་ཡོད་
པ་འདི་ཇི་ལྟར་ལྷག་པ་དེ་ལྟ་དེ་ལྟར་ཕུང་ཁམས་འོད་དཀར་གནས་འགྱུར་བ་ལ་ཕྱོགས་
པ་ཡིན་ནོ། །
དབྱིངས་སྣང་ལ་མང་དུ་གོམས་པའི་སྐབས་སུ་ཟླ་ཉིའི་ཟེར་འཆར་སྡུད་དང་། མིག་
ཕྱེ་བཙུམ་གང་ལའང་རག་མི་ལས་པར་འོད་སྣང་འཆར་བ་སོགས་རྒྱུ་མཚན་དུ་བཀོད་
ནས། དེའི་ཚེ་སྟོང་གཟུགས་རྣམས་རྒྱང་ཞགས་ཆུ་སྒྲོན་གྱི་སྦུབས་སུ་འཆར་བ་ཡིན་
གྱི༑ ཕྱིའི་ནམ་མཁའ་ལ་མཐོང་བ་མིན་པར་ཀུན་མཁྱེན་ཆེན་པོས་ལན་དུ་མར་གསུངས་ཏེ།
འདི་མ་གོ་ན་ཐོད་རྒལ་གྱི་སྣང་བ་ལ་བརྟེན་ནས་རིག་པ་རྟོད་ལ་གནོན་ཚུལ་རྒྱུད་ཀྱི་
དགོངས་པ་དང་མཐུན་པར་ཤེས་ལུགས་མེད་དོ། །དེར་མ་ཟད་སྟོང་གཟུགས་དང་
རིག་པ་གཉིས་ལ་རྒྱང་ཆད་དུ་སྣང་བའི་འཆར་ཚུལ་མ་ལོག་ན་དེ་གཉིས་སྐུ་ཐུགས་
སུ་གྱུར་པའི་འབྲས་བུའི་དུས་ཀྱི་ཀ་དག་ལྷུན་གྲུབ་ཟུང་འཇུག་གི་གོ་འཕང་འགྲུབ་
ལུགས་མེད་ཀྱང་། རྒྱང་ཞགས་ཀྱི་སྒོར་ཤར་བའི་འོད་སྣང་ལ་ལྟ་བ་མིན་པའི་བྱེད་
201



རྡོ་གྲུབ་བསྟན་པའི་ཉི་མས་མཛད།
ལུགས་ཆེར་མ་བཤད་པ་འདྲ་ཞིག་སྣང་བ་ནི་རྩལ་དབང་གི་ཁོངས་སུ་ཚངས་བའི་རྒྱུ་
མཚན་གྱིས་ཡིན་ཏེ། དེའང་འོད་གསལ་འཆར་བའི་གནས་མཐར་ཐུག་སྙིང་ཀ་ཡིན་
པ་ལ་ནི་རྣལ་འབྱོར་བླ་མེད་ཀྱི་རྒྱུད་ཐམས་ཅད་མཐུན་ཡང་། གཞན་དུ་འཁོར་ལོ་གང་
ལ་དམིགས་པས་གནད་དུ་བསྣུན་པའི་གནས་དེར་འཆར་ལ། འདིར་སྒྲུབ་ཚུལ་གྱི་
དབང་གིས་སྙིང་ཀའི་བུམ་སྐུ་ཤུགས་མཐའ་མེད་དུ་འཕེལ་དུ་འགྲོ་བ་ཙམ་ལས་མེད་
དེ་༑ དེའི་ཕྱིར་འོང་སྣང་ཡང་མཐར་སྙིང་དབུས་ནས་འཆར་དགོས་པས། རྩལ་དབང་
གི་ངོ་སྤྲོད་སྐབས་སུ་ལྷུན་གྲུབ་རིན་པོ་ཆེའི་སྣང་བ་ཐམས་ཅད་རིག་པ་ཉིད་ལས་མི་
གཞན་པའི་མདངས་སམ་སྣང་ཆ་ཙམ་དུ་ངོ་སྤྲོད་པའི་དོན་དེ་ཉིད་ལ་རྩེ་གཅིག་ཏུ་མཉམ་
པར་བཞག་སྟེ་གོམས་པ་ཆེར་བརྟན་པ་ན། སྣང་བ་དེ་རྣམས་ཀ་དག་གི་རིག་པ་དང་
རོ་གཅིག་ཏུ་འདྲེས་ནས་རྣལ་འབྱོར་བའི་ཡིད་ངོར་འོད་ཀྱི་ལུས་ལ་ཡེ་ཤེས་ཀྱི་སྲོག་
དང་ལྡན་པ་ཞིག་ཏུ་འཕོ། དེ་ཤིན་ཏུ་གོམས་པས་ཆབ་རོམ་ལོ་འབུམ་ལོན་ནས་ཤེལ་
དུ་འགྱུར་བ་ལྟར་ནམ་ཞིག་དངོས་གནས་ལ་གྲུབ་པའི་འཕོ་ཆེན་ཆུ་ཟླའི་ལུས་སུ་འགྱུར་
རོ༑ ༑རྩལ་དབང་སྐུར་བའི་དུས་གཅིག་ནི་འོད་གསལ་གྱི་སྣང་བ་ཅུང་ཟད་མཐོང་
བའི་འོག་ཏུ་བྱ་བར་གསུངས་ཏེ། དེ་ལ་དཔྱད་ནའང་དབང་དེ་བསྐུར་བས་ཅི་བྱེད་
ཤེས་པ་ཡོད་དོ། །
དབྱིངས་རིག་གཙོ་བོར་འཆར་ས་དང་དང་པོར་འཆར་ས་གོང་བཞིན་ཡིན་ཀྱང་། ཀློང་
དུ་གྱུར་བའི་དུས་སུ་ལུས་ཀྱི་རྡུལ་ཕྲ་རབ་ཐམས་ཅད་ལ་མན་ཤེལ་ཉི་ཟེར་ལ་བཞག་
པའི་ནང་ལྟར་ཁྱབ་པར་འཆར་བ་ཡང་ཡིན་ཏེ། འདི་ཁྲེགས་ཆོད་སྐབས་སུ་བརྗོད་
པའི་འཇའ་ལུས་སྒྲུབ་པའི་གནད་དང་བསྒྲིགས་ནས་དཔྱད་ན་གོ་བ་ཆེའོ། །ཐོད་རྒལ་
གྱི་སྣང་བ་ལ་སྟོང་གཟུགས་ཅེས་པའི་ཐ་སྙད་ནི་ཀུན་མཁྱེན་གྱི་བསྟན་བཅོས་དང་།
202



མན་ངག་རྫོགས་པ་ཆེན་པོའི་གནད་ཐོར་བུའ་སྐོར།
འཕྲེང་མགོ་རིན་པོ་ཆེའི་གྲོལ་ཐིག་སོགས་ན་མང་དུ་འབྱུང་ཞིང་འདིའི་རྒྱུད་ལས།
ནང་དུ་སྟོང་པའི་ཉམས་ཤར་བས། ཕྱི་རུ་གསལ་བའི་ཡེ་ཤེས་ནི། ཞེས་པའང་དེའི་
སྒྲ་བཤད་ཡིན་ནོ། །རྩལ་དབང་ཐོབ་ཀྱང་དེའི་རྟོགས་པ་ལ་ཅི་འདོད་དུ་དབང་སྒྱུར་
མ་ཐོབ་ན་སྟོང་གཟུགས་དངོས་གནས་ཀྱི་གཟུགས་སྐུར་སྨིན་མི་ནུས་ལ། དབང་སྒྱུར་
དེ་འཐོབ་པ་ལ་མཉམ་བཞག་གཡོ་བྱེད་ཀྱི་རླབ་གཏིང་ནས་ཞི་བ་དགོས་ཏེ། དེ་འབྱུང་
བའི་ཚུལ་ནི་ལུགས་འདིའི་ལས་རླུང་འདུལ་ཐབས་ཁྲེགས་ཆོད་ཀྱི་སྐབས་སུ་བཤད་
པ་དང་བསྒྲིགས་ནས་ཤེས་པར་བྱའོ། ། །
འཇའ་འོད་ཀྱི་ཞིང་སྐུ་དངོས་གནས་ལ་གྲུབ་པའི་མཚམས་ནི་རིག་པ་ཚད་ཕེབ་ཀྱི་
སྐབས་ཤིག་ཡིན་པར་སྣང་ངོ༌། །དེའི་དུས་སུ་ཐོག་མ་མེད་པ་ནས་གྲུབ་པའི་སངས་
རྒྱས་རྣམས་ཀྱི་ཡེ་ཤེས་རང་གི་སྟོང་གཟུགས་ཀྱི་སྣང་བ་ལ་ཞུགས་ནས་སྔོན་མ་ཐོས་
པའི་ཆོས་ཚུལ་ཞིང་གི་རྡུལ་སྙེད་སྟོན་པ་སོགས་འབྱུང་བར་བཤད་པ་བཞིན་དུ། སྟོང་
གཟུགས་ཀྱི་འགྲོ་བ་ལ་རིག་པ་གཏད་པ་ཙམ་གྱིས་ཀ་དག་གི་དབྱིངས་སུ་གྲོལ་བར་
བྱེད་པ་སོགས་ཀྱི་སྒོ་ནས་འབྲས་བུའི་དུས་ཀྱི་ཕྲིན་ལས་ད་ལྟ་ནས་རྩལ་སྦྱོང་བར་བྱེད་
པའི་ཚུལ་ཡང་ཤེས་དགོས་ཏེ། ཚོགས་གཉིས་རྫོགས་ཕུལ་ཆེ་ཆུང་གི་མཚམས་འཛིན་
ཐམས་ཅད་ནང་རང་རྒྱུད་ལ་ནུས་པ་ཐོན་ཚུལ་གྱི་སྟེང་ནས་འཇོག་དགོས་ཀྱི། དེས་
དངོས་སུ་སེམས་ཅན་ལ་ཕན་ཐོགས་བྱུང་ཚུལ་སོགས་ཀྱི་སྟེང་ནས་མི་འཇོག་པར་ཤིང་
རྟ་ཆེན་པོས་གསུངས་པ་ལ་བརྟེན་ནས་དགོངས་པ་རྩད་ཆོད་པར་བྱའོ། །ཚད་ཕེབས་
ཀྱི་ལྷ་མོའི་ཆུ་སྐྱེས་ལ་བརྟེན་ནས་མི་འགྱུར་བའི་བདེ་བ་སྒྲུབ་པ་ནི་གྲོལ་ཐིག་ལམ་
རྒྱས་འབྲིང་བསྡུས་པ་གསུམ་ཀའི་མན་ངག་དུ་གསུངས་ལ། གཞན་དུ་དེ་བཤད་པ་
མ་མཐོང་སྟེ། མ་བཤད་པ་འདི་ལྟར་བྱས་ན་རྫོགས་ཆེན་གྱི་རྒྱུད་སྡེ་གཉིས་མེད་རྒྱུད་
203



རྡོ་གྲུབ་བསྟན་པའི་ཉི་མས་མཛད།
དུ་འཇོག་པའི་ཕྱོགས་དང་འགྲིགས་སླ་བར་སྣང་ངོ༌། །འདིར་སྒོམ་ལམ་སྐོར་དགུའི་
རྣམ་བཞག་ཀྱང་བྱེད་པར་མཁའ་འགྲོ་ཡང་ཏིག་དུ་བཤད་དོ། །
ཆོས་ཉིད་ཟད་པའི་དོན་ནི། རིག་པ་ཆོས་ཉིད་ཀྱི་ཀློང་དུ་གཉིས་སྣང་མཐའ་དག་ཞི་
བའི་ཚུལ་གྱིས་རོ་མཉམ་ལ་སོང་བ་ན། དེའི་རླུང་གཞི་གནས་ཀྱི་ཐིག་ལེར་གྲགས་
པ་ཡང་སྔར་བས་ཆེས་ཆེར་ཕྲ་བ་ཞིག་ཏུ་འགྲོ། དེ་ཇི་ལྟར་ཕྲ་བ་དེ་ལྟར་དཔེར་ན་ཡེ་
ཤེས་སྙིང་པོའི་རླུང་དེ་ནུས་པ་རྒྱས་རིམ་གྱི་ཚོད་དང་མཐུན་པར་འོད་སྣང་རྒྱས་སུ་འགྲོ་
བའི་རིགས་པས་འཇའ་ཟེར་སྐྱ་ཐིག་གི་སྣང་བ་རྣམས་ཆ་ཕྲ་བར་དེངས་ནས་ཆེས་ཆེར་
བསམ་གྱིས་མི་ཁྱབ་པའི་རྡུལ་བྲལ་སྒྱུ་མའི་འཁོར་ལོ་ཞིག་དུ་གྱུར་པ་ནམ་མཁའ་ལྟ་
བུའི་མཉམ་བཞག་དེ་དང་འདྲེས་པ་ལ། གཞི་སྣང་གཞི་དབྱིངས་སུ་འཁྱིལ་བ་དང་།
དང་པོའི་ཆོས་ཉིད་དུ་ཟད་པ་ཞེས་གསུངས་ཏེ། གནས་སྐབས་འདིར་ནི་སྔར་ལུས་
ཀྱི་རླུང་ཐམས་ཅད་ཡེ་ཤེས་ཀྱི་རླུང་དུ་རྒྱས་བཏབ་པ་རྣམས་ཀྱང་གསེར་སྦྱངས་མེ་ཆེན་
ནང་ནས་བཏོན་པ་བཞིན་དུ་སོང་སྟེ་འཇའ་ལུས་སུ་རིམ་གྱིས་འགྱུར་བ་ཡིན་ནོ། །
གཏེར་གཞུང་ཁ་ཅིག་དང་གསུང་རྒྱུན་ལས་ཆོས་ཉིད་ཙམ་དུ་ཟད་པའམ་བས་པ་ཞེས་
འབྱུང་བའང་གནད་འདྲའོ། །དེའི་མཐར་འཕོ་བ་ཆེན་པོའི་སྐུ་འགྲུབ་བར་གསུངས་
བའི་འཕོ་ལུགས་ནི། གློ་བུར་བའི་སྒོ་གསུམ་ཕྲ་རགས་ཀྱི་ཆ་ཐམས་ཅད་ལྷག་མ་མེད་
པར་ལོག་ནས། རྣལ་འབྱོར་བའི་སྒོ་གསུམ་གདོད་མའི་རང་བཞིན་གྱི་རྡོ་རྗེ་གསུམ་
དུ་གོ་འཕོ་བ་སྟེ། །གཞན་དུ་ཕྱི་ནང་གཞན་གསུམ་རོ་མཉམ་རྡོ་རྗེར་གྱུར་བ་དང་གནད་
གཅིག་གོ །འཕོ་ཆེན་དུ་འཇུག་ལུགས་གཉིས་གསུངས་བ་ནི་སྔར་གྱི་སྐུའི་རྣམ་པ་དེ་
ཉིད་སྡུད་མི་སྡུད་ཀྱི་ཁྱད་པར་ཙམ་ལ་སྦྱར་དགོས་ཀྱི། སྐུ་གསུང་ཐུགས་མི་ཟད་པ་
རྒྱན་གྱི་འཁོར་ལོ་ཡ་བྲལ་དུ་འགྲོ་མི་སྲིད་པར་ཤེས་དགོས་སོ། །ལམ་ལྔའི་སྦྱོར་ཚུལ་
204



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དང༌། ཆོས་ཉིད་བར་དོའི་གྲོལ་ལུགས་སོགས་རྩད་མི་གཅོད་དུ་མི་རུང་བའི་ཟབ་
གནད་མང་པོ་བཤད་རྒྱུ་ཡོད་ཀྱང་རེ་ཞིག་དེ་ཙམ་ལས་ཐོར་མ་བཏབ་བོ། །ཁོ་བོས་
རྫོགས་ཆེན་གྱི་དགོངས་པ་ལེན་ལུགས་འདི་ལ་མཉེས་མི་མཉེས་མང་དུ་སྣང་ཡང་།
རྒྱ་བོད་གཉིས་ཆར་དུ་དྲང་སྲོང་ཆེན་པོའི་བཞེད་པར་སོང་བ་དང་མ་སོང་བའི་དགོངས་
འགྲེལ་མཁན་དུ་སྨྲ་བ་དུ་མ་ཞིག་བྱུང་འདུག་པ་ལྟར། རང་རང་གི་གོ་ལུགས་ཙམ་ཞིག་
བཤད་པ་ལ་དམ་པ་རྣམས་ཀྱིས་དགག་སྒྲུབ་ཀྱི་རིགས་པ་གང་འོས་དེ་སྟོན་པ་མ་གཏོགས་
ཐུགས་ལོག་མཛད་པར་མི་འགྱུར་སྙམ་ནས་བྲིས་པ། ཀུན་ཏུ་བཟང་པོའི་རང་ལུགས་
ལ་བྱིས་པའི་ངན་རྟོག་གི་དྲི་མས་སྦགས་པ་མཆིས་ན་རྩ་གསུམ་རྒྱ་མཚོའི་སྤྱན་སྔར་
སྙིང་ནས་འཆགས་སོ། །འདི་ནི་རྩོད་དུས་ཀྱི་ཐམས་ཅད་མཁྱེན་པ་རྡོ་རྗེ་གཟི་བརྗིད་
ཞབས་ཀྱི་བཀའ་དྲིན་བདུད་རྩིའི་རྒྱུན་ལ་འཐུང་བ། མདོ་སྨད་རྡོ་རོལ་གྱི་སྤྲང་སྨྱོན་
ཉི་མ་དཔལ་གྱིས་རང་ལོ་སུམ་ཅུ་རྩ་གཅིག་པ་མྱོས་བྱེད་ཤིང་ལུག་གི་ལོའི་ཁྲུམ་ཟླའི་
དཀར་ཚེས་བཟང་པོར་གང་ཤར་ཅི་ཐོན་དུ་བྲིས་པ་འགྲོ་ཀུན་མཐོང་བའི་ཆོས་ལ་འོད་
གསལ་ཐིག་ལེ་ཆེན་པོ་ཡི་གེ་མེད་པའི་དབྱིངས་སུ་བྱང་ཆུབ་པའི་རྒྱུར་གྱུར་ཅིག
འདི་དག་རྗེ་ཉིད་ནས་ཟིན་ཐོ་ལྟ་བུར་བཏབ་ཡོད་པ་རྣམས་གཞན་དུ་འཁྱར་གྱི་དོགས་ནས་རྗེས་འཇུག་
འགའ་ཞིག་གིས་ཕྱོགས་གཅིག་ཏུ་བསྒྲིག་ཁུར་བྱས་ཏེ་ཕྱག་བྲིས་ཇི་ལྟ་བ་བཞིན་བཅོས་བསླད་མེད་
པར་སྤར་དུ་བསྐྲུན་པ་དགེ་ལེགས་འཕེལ། །
སྒྲི
205



རྡོ་གྲུབ་བསྟན་པའི་ཉི་མས་མཛད།
༄༅། །བླ་མ་ལ་ཕྱག་འཚལ་ལོ། །དེ་ལ་འདིར་ཡང་གསང་སྙིང་ཏིག་གི་སྨིན་གྲོལ་
ཟབ་མོ་ཀུན་མཁྱེན་ཡབ་སྲས་བརྒྱུད་པ་དང་བཅས་པའི་མན་ངག་གནད་དུ་དྲིལ་ནས་
འདེབས་ཚུལ་ལ། དང་པོ་ཟབ་མོའི་རྟོགས་པ་སྐྱེ་བའི་ཐབས་མཐར་ཐུག་པ་ཟབ་མོ་
བླ་མའི་རྣལ་འབྱོར་ལ་བརྟེན་ནས་མོས་གུས་གནད་དུ་བསྣུན་པ་གལ་ཆེ། གཉིས་པ་
སྔོན་འགྲོ་སེམས་ཀྱི་ཁང་བུ་གཞིག་པ་ལ་བཞི་ལས། སེམས་ཀྱི་རྩད་བཅད་པ། དེའི་
མཚང་བཙལ་བ། བྱུང་གནས་འགྲོ་གསུམ་མམ། སྐྱེ་འགགས་གནས་གསུམ་ལ་བརྟགས་
པ་སེམས་ཀྱི་གཤིས་ལ་བརྟགས་ཏེ་གནས་ལུགས་གཏན་ལ་དབབ་པ་བཞིའི་སྒོ་ནས་
སེམས་དང་རིག་པའི་ཁྱད་པར་དབྱེ་བ་སྔོན་དུ་སོང་ནས། གསུམ་པ་དངོས་གཞི་རིག་
པ་རང་ངོ་སྤྲོད་པ་ལ། བླ་སློབ་གཉིས་ཀའི་བརྒྱུད་པའི་གསོལ་འདེབས་དང་མོས་གུས་
གནད་འགྲོ་བྱ། བླ་མས་དགོངས་པ་གཏད། སློབ་མས་ལུས་སེམས་གློད་ལ་ཤེས་པ་
བཟོ་བཅོས་མེད་པར་ཅུང་ཟད་བཞག་བཅུག དེ་ནས་ཁྱོད་ལ་ངོ་སྤྲོད་རྒྱུའི་སྤྲད་བྱ་ནི།
ཆོས་ཐམས་ཅད་ཀྱི་གནས་ལུགས་མཐར་ཐུག་སེམས་ཅན་གྱི་ཁམས་སམ་རིག་པ་
བདེ་གཤེགས་སྙིང་པོའམ། རྫོགས་ཆེན་ལྟར་ན་གཞི་གནས་ཀྱི་ཡེ་ཤེས། སེམས་
དང་སེམས་ཉིད་ཀྱི་ཟླས་ཕྱེ་བའི་སེམས་ཉིད། རྣམ་ཤེས་དང་ཡེ་ཤེས་ཀྱི་ཟླས་ཕྱེ་བའི་
ཡེ་ཤེས་ཟེར་བ་དེ་ངོ་སྤྲོད་རྒྱུ་ཡིན།
སྤྲད་ཚུལ་ཤན་འབྱེད་པ་ནི། རྫོགས་ཆེན་ལྟར་ན་ཀུན་གཞི་དང་ཆོས་སྐུའི་ཤན་འབྱེད་
སོགས་མང་དུ་ཡོད་ན་ཡང་། དེ་ཐམས་ཅད་གནད་འགགས་སེམས་དང་རིག་པའི་ཤན་
འབྱེད་འདི་ལ་ཐུག་པ་ཡིན། དེ་ནི་སྔོན་འགྲོས་ཤན་ཕྱེ་བའི་དུས་གསུམ་གྱི་རྟོགས་པའི་
མ་བསླད་པའི་ཤེས་པ་བཟོ་བཅོས་དང་བཏང་བཞག་བྲལ་བའི་ངོ་བོ་འདི་ལ་རིག་པའི་
206



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཡེ་ཤེས་ཟེར་བ་ཡིན། བཟང་ངན་གྱི་རྟོགས་པ་གློ་བུར་བ་འདི་ལ་སེམས་སམ། རྣམ་
ཤེས་ཟེར་བ་ཡིན་པས་ངེས་སམ་ཞེས་བརྡ་སྤྲད། ངོ་སྤྲོད་དངོས་ནི། འདིའི་ལུགས་
ལ་དབང་བཞི་པ་ཚིག་དབང་རིན་པོ་ཆེ་ཟེར་བ་ཡིན། དེའི་གནད་གསུམ་དུ་འདུ་སྟེ།
དང་པོ་ནི། སེམས་ཉིད་རིག་པའི་ཡེ་ཤེས་འདི་ལ་ཆོས་སྐུ་ཟེར་ཚུལ་གསུམ་ཡོད། གཞི་
གནས་ཀྱི་ཡེ་ཤེས་དེ་ལ་གཞིའི་ཆོས་སྐུ་དང༌། ད་ལྟའི་རྟོག་པའི་མ་བསླད་པའི་རིག་
པ་ཟང་ཐལ་འདི་ལ་ལམ་གྱི་ཆོས་སྐུ་དང་། ཡེ་ཤེས་ཆེན་པོ་འདིའི་རྩལ་རྫོགས་ཏེ་རླུང་
སེམས་མ་དག་པའི་བག་ཆགས་དང་བཅས་པ་བྲལ་ནས། དག་པ་གཉིས་ལྡན་གྱི་
དུས་ན་ཟག་མེད་ཆོས་སྐུ་སྟོབས་སོགས་ཡོན་ཏན་རྒྱ་མཚོའི་བདག་ཉིད་ཅན་དེ་ལ་
འབྲས་བུའི་ཆོས་སྐུའི་བརྡ་མཛད་ནས། དེ་གསུམ་ཡང་ཟུང་འཇུག་རིག་པའི་ཡེ་ཤེས་
འདིའི་ངོ་བོ་ལས་ཐ་དད་མིན་པས་རིག་པ་ཟང་ཐལ་རྗེན་པ་འདི་ཆོས་སྐུའི་ངོ་བོའམ།
གནས་ལུགས་ཡིན་པས་དེ་ལྟར་ཤེས་དགོས། དེ་ལ་དངོས་གཞི་རིག་པ་རང་ངོ་སྤྲོད་
པ་ཟེར་བའི་གནད་དེ་ཡིན། །
གཉིས་པ་ནི། སྔར་སེམས་ཟེར་རྒྱུའི་སྣང་རྟོག་བཟང་ངན་དེ་ཐམས་ཅད་རིག་པའི་ཡེ་
ཤེས་སྒྲིབ་པའི་དྲི་མ་རྟོག་སྒྲིབ་ཟེར་བའི་སྐྱོན་གྱི་ཆ་ནས་ངན་པ་དེ་ཡང་། ད་ནི་སྐྱོན་
ཡོན་ཏན། ལྟས་ངན་གཡང་། བར་ཆད་དངོས་གྲུབ་ཡིན་པས། སྲིད་ཞིའི་སྣང་རྟོག་
ཐམས་ཅད་རིག་པ་ཡེ་ཤེས་ཆོས་སྐུའི་རང་རྩལ་འམ། རོལ་པའམ། ཆེ་བའི་རྒྱན་ནམ།
ཐུགས་རྗེ་ལྷུན་གྲུབ་ཀྱི་འཆར་ཚུལ། ཀུན་རྫོབ་དག་པ་རབ་འབྱམས་ཏེ། དེའང་
རིག་པའི་རྩལ་གདང་རྩ་ཐིག་རླུང་གསུམ་དང་འགྲོ་དྲུག་ལུས་ཀྱི་བྱེ་བྲག་གཟུགས་སུ་
ཤར་བ་ཐམས་ཅད་སྣང་སྟོང་སྐུ། སྒྲ་རུ་གྲགས་པ་ཐམས་ཅད་གྲགས་སྟོང་གསུང་།
རྩལ་སེམས་དང་སེམས་བྱུང་ཐམས་ཅད་དྲན་སྟོང་ཐུགས་ཏེ། མདོར་ན་རྒྱུ་ཀུན་འབྱུང་
207



རྡོ་གྲུབ་བསྟན་པའི་ཉི་མས་མཛད།
ཉོན་མོངས་ཐམས་ཅད་ཡེ་ཤེས་ལྔ། ལས་ཐམས་ཅད་ཟག་མེད། འབྲས་བུ་ཁམས་
གསུམ་འཁོར་བ་སྐུ་དང་ཡེ་ཤེས། མྱང་འདས་ཀྱི་ལམ་དང་རྟོགས་པ་ཐམས་ཅད་ཡེ་
ཤེས་ཆེན་པོའི་རང་རྩལ། འབྲས་བུ་བྱང་ཆུབ་གསུམ་གྱི་ཡོན་ཏན་ཐམས་ཅད་རིག་
པའི་ཡེ་ཤེས་རྣམ་འགྱུར་ཏེ། དེ་ཡང་དཔེར་ན་དད་པ་དང་ལོག་ལྟ། སྙིང་རྗེ་དང་ཞེ་
སྡང་ལྟ་བུས་འཁོར་འདས་སྤང་གཉེན་གྱི་ཆོས་སྐུ་སྣང་ན་ཐམས་ཅད་རིག་པ་ཆོས་སྐུའི་
རང་རྩལ་གཞི་སྣང་ལྷུན་གྲུབ་ཀྱི་འཆར་ཚུལ་ཡིན་པས་བཟང་ངན་དང་བླང་དོར་མེད་
པར་རིན་པོ་ཆེ་གསེར་གླིང་དུ་ཕྱིན་པ་ལྟ་བུར་ངོ་འཕྲོད་པར་བྱ་དགོས་སོ། །
གསུམ་པ་ནི། དེ་ཡང་རིག་པ་དོན་དམ་བདེན་པ་ཆོས་སྐུ་དང་། དེའི་རྩལ་འཆར་
ཚུལ་འཁོར་འདས་སུ་སྣང་བའི་རྟེན་འབྱུང་ལྷུན་གྲུབ་ཀྱི་སྣང་ཆ་ཐམས་ཅད་ཀུན་རྫོབ་
དག་པ་སྟེ། དེ་གཉིས་ཆུ་དང་རླབས་བཞིན་ཆོས་སྐུའི་ངོ་བོར་རོ་གཅིག་ཅིང་སོ་སོ་མ་
ཡིན་པར་གཟུང་འཛིན་དབྱེར་མེད་ཆེན་པོར་ངོ་སྤྲད། དེ་ལྟར་ངོ་སྤྲོད་མྱོང་ཐོག་ཏུ་མ་
ཁེལ་བར་ལན་དུ་མར་བསྐྱལ་ནས་ཡང་ཡང་གདབ་ལ། སློབ་མའི་མོས་གུས་དང༌།
བླ་མའི་བྱིན་རླབས། ངོ་སྤྲོད་གདབ་ཚུལ་ཐམས་ཅད་ཀྱི་རྟེན་འབྲེལ་བསླུ་བ་མེད་པའི་
སྟོབས་ཀྱིས་ལས་འཕྲོ་ཅན་གྱི་སྲིད་ཞི་རོ་མཉམ་དུ་རྟོགས་ནས་བར་མེད་ཕྱམ་གདལ་
ལྟ་སྒོམ་གཅིག་ཆོད་དུ་འགྲོ་བའང་སྲིད། དེ་ཙམ་མ་བྱུང་ནའང་། སེམས་རིག་རོ་མཉམ་
ཞིང་གཉིས་སུ་མེད་པའི་དོན་ལ་བློ་གཞན་གྱིས་མི་འཕྲོག་པ་ཞིག་བྱུང་ན་ངོ་སྤྲོད་ཐེབ་
ཟེར་དགོས། ད་དུང་གནད་དུ་དྲིལ་ནས་བཤད་ན། རིག་པ་ཆོས་སྐུའི་ངོ་བོ། སེམས་
ཀྱི་སྣང་རྟོག་ཐམས་ཅད་ཆོས་སྐུའི་རང་ཞལ། དེ་གཉིས་དབྱེར་མེད་ཟུང་འཇུག་དབྱེ་
བསལ་མེད་པར་ཆུ་དང་རྦ་རླབས་ལྟར་མྱོང་ཐོག་ཏུ་ཁེལ་བར་ངོ་སྤྲད་དགོས། དེ་ལྟར་
ངོ་མ་འཕྲོད་ན་རིག་པ་ཆོས་སྐུ་ཟེར་བའི་བཟང་པོ་ཞིག་དང༌། སེམས་རྟོག་སྒྲིབ་པར་
208.



མན་ངག་རྫོགས་པ་ཆེན་པོའི་གནད་ཐོར་བུའི་སྒོར་
བྱེད་ནས་ངན་པར་བཞག་པས་གནས་ལུགས་ལ་བཟང་ངན་མེད་པ་སྲིད་ཞི་གཉིས་
མེད་རྟོག་པ་ལ་རྒྱབ་ཀྱིས་ཕྱོགས་ནས་གཉིས་འཛིན་རང་རྒྱུད་པའི་རེ་དོགས་ཀྱིས་
འཆིང་ཞིང་ཐ་མལ་པ་དང་ཁྱད་མེད་པ་འོང་ཉེན་ཡོད་པས་གཟབ་དགོས། ཡང་སེམས་
རིག་གཉིས་མེད་མྱོང་ཐོག་ཏུ་ངོ་མ་འཕྲོད་པར་གོ་ཡུལ་དུ་སོང་ན་ཁ་ལྟ་མཐོ་ཞིང་སྤྱོད་
པ་རྩིང་བའི་སྣོན་མར་འགྲོ་ཉེན་ཡོད་པས་གཟབ་དགོས། ལར་ད་ལྟའི་དུས་ན། བླ་
མས་གདམས་ངག་ཁྱད་པར་ཅན་གྱི་སེམས་རིག་ཤན་འབྱེད་པའི་གནད་འཁྲིད་མཁན་
ཡང་ཉིན་སྐར་བས་དཀོན། སློབ་མ་མོས་གུས་ཅན་སེམས་རིག་ཤན་ཕྱེ་ནས་ཁྲིད་ཐེབ་
ཡོད་པའང་དེ་བས་དཀའ། བླ་མས་སེམས་རིག་གཉིས་སུ་མེད་པའི་ངོ་སྤྲོད་གནད་ལ་
ཕབ་ནས་སློབ་མས་མྱོང་ཐོག་ཏུ་ངོ་སྤྲོད་པ་དེ་བས་དཀའ་བས་ཤིན་ཏུ་གཟབ་དགོས།
ཁྱད་པར་དུ་སེམས་དང་རིག་པ་འདི་གཉིས་ཀྱི་ཁྱད་སྲིད་པའི་རྩ་བ་རྣམ་རྟོག་སེམས་
ཀྱི་བྱེ་བྲག མྱང་འདས་ཆེན་པོ་ཞི་བ་ཆོས་སྐུའི་ངོ་བོ་རིག་པའི་ཡེ་ཤེས་ཏེ། གནས་
ལུགས་ལ་འདི་གཉིས་ལ་ཁྱད་པར་ཏིལ་འབྲུ་ཙམ་མེད་པར་གཉིས་མེད་མཉམ་པ་ཆེན་
པོ་རྟོགས་པ་ཞིག་ཁྲིད་ཚུལ་འདིའི་ལུགས་ལ་ངེས་པར་འོང་དགོས་པས་ཡང་ཡང་ཞིབ་
ཏུ་གོ་བརྡ་འཕྲོད་ངེས་པ་ཕྱིར་མི་ལྡོག་པའི་ངོ་སྤྲོད་ཐེབ་པ་གལ་ཆེ་བས་ཐུགས་གཟབ་
མཛོད་ཞུ། སྤྱིར་བཏང་ངོ་སྤྲོད་སྐབས་འདིར་ཞིབ་པར་བརྗོད་ན། སེམས་རིག་དབྱེར་
མེད་ཆེན་པོ་འདིར། མདོ་སྔགས་ཀུན་གྱི་ལྟ་དོན་ཆུ་བརྒྱ་ཟམ་འོག་ཏུ་ཚུད་པ་ལྟ་བུ་ཞིག་
ལ་འགགས་སྡོམ་དགོས་པའི་མདོར་བསྡུ་ན། ཟུང་འཇུག་རིག་པ་ཡེ་ཤེས་ཀྱི་ཕྱོགས།
དོན་དམ་བདེན་པ་དང་། ཤེས་རབ་ཕར་ཕྱིན། དབུ་མ་ཆེན་པོ། རང་བྱུང་ཡེ་ཤེས་
སོགས་དང་། ལྷ་དང་བླ་མ་མཁའ་འགྲོ་མཆོག་གསུམ་སོགས་ཐམས་ཅད་ཀྱི་ངོ་བོ་ནི་
དེ་ཡིན་ལ། དེའི་རྩལ་ལམ། འཆར་ཚུལ་གྱི་ངོས་ནས་ཀུན་རྫོབ་བདེན་པ། ཀུན་རྫོབ་
209



རྡོ་གྲུབ་བསྟན་པའི་ཉི་མས་མཛད། །
བྱང་སེམས། སྣང་གྲགས་རིགས་གསུམ་ལྷ་སྔགས་ཡེ་ཤེས་ཏེ་དག་པ་རབ་འབྱམས་
ལྷུན་གྲུབ་ཀྱི་འཆར་ཚུལ་ཏེ་སྣང་ཕྱོགས། སེམས་དང་ཡེ་ཤེས་ཟུང་འཇུག་དབྱེར་མེད་
ཆེན་པོ་བདེན་གཉིས་རོ་གཅིག་པའི་རྒྱལ་བའི་དགོངས་དོན་མཐར་ཐུག རིག་འཛིན་
རྣམས་ཀྱི་དགོངས་པའི་མཐིལ་ཡིན་པས་འདི་ལས་གཞན་ལྟ་བ་ཟབ་མོ་ཞིག་གཏན་
ནས་མེད་པར་ཐག་ཆོད་དགོས། དེས་དངོས་གཞིའི་ལྟ་དོན་ངོ་སྤྲོད་ཚུལ་སོང་།
གསུམ་པ་མཉམ་རྗེས་བསྟན་པ་ལ། དབང་པོ་ཡང་རབ་ཀྱི་སྒོམ་མི་དགོས་ཀྱང་། དེ་
ནས་གཞན་པའི་བསྒོམ་དགོས། བསྒོམ་ཚུལ་ཅུང་ཟད་བཤད་ན། དང་པོ་མཉམ་
བཞག་ནི། ལུས་གནད་དང་རླུང་གནད་བཅས་ལ། སེམས་གནད་ནི། སྔར་ངོ་སྤྲོད་
པའི་སེམས་དང་བྲལ་བའི་ལྟ་བ་རིག་པ་ཟང་ཐལ་དེ་དང༌། མེ་དང་ཚ་བ། ཆུ་དང་
རླབས་བཞིན། རིག་པ་རང་བབས་ཀྱིས་བསམ་གཏན་ཤུགས་འབྱུང་དུ་ཡོད་པ་དེ།
རྩོལ་མེད་དམ། གཞུག་མའམ། ཆོས་ཉིད་ཀྱི་དྲན་པ་ཟེར་བའི་རིག་པའི་ངོ་བོའི་རྩལ་
ལས་གཞན་མ་ཡིན་པ་དེས་མི་འཛིན་མི་བཅོས་མི་བསྡུ་མི་སྤྲོ་བར་ཁ་ཡན་རང་བབས་
སུ་བཞག་པས། སེམས་ཀྱིས་བྱུང་ཚོར་གྱི་རྟོག་པ་ཕྲ་རགས་ཐམས་ཅད་རིམ་གྱིས་ཀ་
དག་གི་དབྱིངས་སུ་གྲོལ་ཞིང་ནུབ་ནས། རྟོག་པ་ཁྲེག་གིས་ཆད་ཅིང་དག་ནས། མི་
རྟོག་པར་ཁྲོལ་གྱི་སོང་ནས་རིག་པ་དྭངས་སང་ངེ་བ་སྟོན་ནམ་གཡའ་དག་པ་ལྟ་བུ།
ཚོགས་དྲུག་གི་སྣང་བ་ཐམས་ཅད་དྭངས་བའི་མཚོ་ནང་དུ་གཟའ་སྐར་ཤར་བ་ལྟ་བུ།
ཕྱིས་མཉམ་བཞག་ཀློང་དུ་ཕེབ་དུས་དེ་ཡང་འགགས་ཀྱང་ཡལ་ནས་དམིགས་མེད་
སྤྲོས་བྲལ་གྱི་དབྱིངས་སུ་ཞུགས་པ་དེ་ལ་རྫོགས་ཆེན་གྱི་མཉམ་བཞག་དངོས་ཟེར་བ་
ཡིན། ལས་དང་པོ་པས་ཅུང་ཟད་རིག་ཆ་ཧུར་བཏོན་ནས་ཧར་སངས་སུ་བཞག་རྟོག་
པ་འགགས་པ་ཡུན་ཐུང་རུང་རིམ་གྱིས་བསླབས། ཡུན་ཐུང་གྲངས་མང་དང་། བསྒོམ་
210



ར་ན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དང་བཟང་གྱིས་བྱ། མཉམ་བཞག་དུས་བྱིང་རྒོད་སོགས་ཉམས་སྐྱོན་བྱུང་ན་རིག་པའི་
རང་རྩལ་གྱི་འཆར་ཚུལ་ཆུ་དང་རླབས་བཞིན་མཉམ་པའི་ལྟ་དོན་དྲན་པ་ལས་གཉེན་
པོ་མི་བརྟེན་པར་དགོངས་པར་བསྲེ་བའམ། ཉམས་བཤིག བཤིག་ཚུལ་མང་ཡང་།
བསྒོམ་བློ་དེ་བོར་ལ་བཞག་བཤིག་ལ་བཞག བཏིང་སྙོམས་ལ་བཞག ཕ་རོལ་ལ་
བཞག ཡེངས་འཁྲུལ་གྱི་དོགས་ཟོན་གཏན་ནས་མི་བྱ་བར། ཡངས་ལ་བོར། ཤོང་
ཡང་ལ་བཏང་བས་རིག་པ་ཇེ་བརྟན་ཇེ་ཡངས་ལ་སོང་ནས་རྟོག་པའི་ངོ་བོའི་ཉམས་
བཟང་བ་ཡིན་པས་ཤིན་ཏུ་ཟབ། དེ་ནས་རྗེས་ཐོབ་ལ། འདིའི་ལུགས་ལ་ཀ་དག་སྟོང་
པ་ཆེན་པོ་རིག་པའི་ངོ་བོ་ལ་གྲོལ་སའམ། སེམས་ཀྱི་ཡལ་ས་ཡང་ཟེར། བཟང་ངན་
གྱི་རྟོགས་པ་ཕྲ་རགས་ཐམས་དེའི་ངང་ལ་ལན་ཚྭ་ཆུ་ལ་ཐིམ་པའམ། རླབས་རྒྱ་མཚོ་
ལ་ཐིམ་པ་ལྟར་རང་ཡལ་རྗེས་མེད་དུ་ཐད་ཀར་ཆོད་པས་ན་ཁྲེགས་ཆོད་ཟེར། གྲོལ་
ལུགས་འདིའི་ལམ་འཁྱེར་ལ། རིག་པ་ཀ་དག་གི་ངོ་བོ་འདི་ལས། རྩལ་བཟང་ངན་
གྱི་སྣང་རྟོག་ཐམས་འདི་ལས་ཤར། འདིའི་ངང་དུ་གནས། དབྱིངས་འདིའི་ངང་གྲོལ་
བའི་ལམ་ཁྱེར་ལ་ཚུལ་བཞིན་བསླབས། གནད་ཐམས་ཅད་གདེངས་གྲོལ་ཐོག་ཏུ་
བཅའ་བ་འདི་ལ་ཐུག འདི་རྫོགས་པ་ཆེན་པོའི་ལམ་གནད་ཐུན་མོང་མ་ཡིན་པ་ཡིན་
གསུངས། མདོར་ན་རིག་པའི་ཚུག་མ་ཤོར་བར་རང་བབས་སུ་བཞག་པའི་མཐུས།
རྩལ་གང་ཤར་ཐམས་ཅད་རང་ཡལ་རྗེས་མེད་དུ་ས་ལ་ལ་ཞིག་ས་ལ་གྲོལ་སའི་གནད་
ཟེར་བ་ཡིན། གྲོལ་ལུགས་ཀྱི་སྤྱོད་པའམ། རྗེས་ཐོབ་ཡིན། རྩལ་སྦྱོང་ནི། རང་རང་
གིས་རྒྱུད་ཚོད་དང་བསྟུན་པའི་མཉམ་བཞག་ལ་བརྟན་པ་ཐོབ་རིམ་བཞིན་རིག་པའི་
ངོ་བོ་དེའི་ངང་ལས། རྩལ་དད་དང་ངེས་འབྱུང་བྱང་སེམས་དག་སྣང་བསྐྱེད་རིམ་
སོགས་དང་། ཁྱད་པར་ཆེས་ཀྱི་ཚིག་དོན་གདམས་ངག་གིས་གནད་དོན་རྣམས་ལ་
211



རྡོ་གྲུབ་བསྟན་པ་འ་ཉི་མས་མཛད།
ཡང་ཡང་རྩལ་སྦྱངས་པ་གལ་ཆེ། དེ་ལྟར་སྦྱངས་བས་ངོ་བོ་དང་རྩལ་གཉིས་གཅིག་
གྲོགས་གཅིག་གིས་བྱས་ནས་ལས་སུ་རུང་བ་འོང་། མཉམ་རྗེས་ངོ་བོ་གཅིག་པའང་
གསུངས་སོ། །དེ་མིན་པར་རིག་པའི་ངང་ཤོར། གྲོལ་ལུགས་ཀྱི་གནད་མེད་པའི་འཁྲུ་
སྟོང་རང་ཀ་ལ་ཞེན་ནས་ཐ་མལ་བ་དང་ཁྱད་མེད་པ་བྱུང་ཉེན་ཡོད་པས་ཐ་མལ་པའི་
རྟོག་པ་ཕྲ་རག་ནི་དབྱིངས་སུ་མ་ནུབ་པར་བསྒོམ་དགོས་ངེས་པ་ཡིན་པའི་ཐུགས་མ་
འཆོང་ཞིག དེས་དངོས་གཞི་ལྟ་སྒོམ་སྤྱོད་གསུམ་གྱི་གནད་མདོར་བསྡུས་སོང་ལ།
སླར་ཡང་ཉེར་མཁོས་འཕྲོས་ལ། སྔར་སེམས་འཚོལ་སྐབས་སེམས་ཀྱི་རྩད་བཅད་
པ་ཞེས་ལུས་ངག་ཡིད་གསུམ་གཙོ་བོ་གང་ཆེ། མཚང་བཙལ་བ་གཅིག་དང་ཐ་དད་
དུ་བདེན་གྲུབ་སམ་དཔྱད། དེ་ནས་སྐྱེ་འགགས་གནས་གསུམ་མམ། བྱུང་གནས་འགྲོ་
གསུམ་བརྟག་སེམས་ཀྱིས་མ་བརྟགས་ཏེ་གནས་ལུགས་གཏན་ལ་དབབ་པ་ཞེས་ཐུན་
མོང་མ་ཡིན་པས་ཁྱད་ཆོས་སུ་བསྟན་པ་ནི། སྔར་བྱུང་གནས་འགྲོ་གསུམ་དང་བྲལ་
བའི་རྟོགས་དཔྱོད་ཀྱིས་སེམས་ཟེར་བ་དེ་གཞི་མེད་རྩ་བྲལ་དུ་ཤེས་པས་མི་ཆོག་སྟེ།
ད་མི་དགེ་ལུང་མ་བསྟན་གྱི་རྟོག་པ་དུས་གསུམ་སྐྱེ་འགགས་ཅན་དེ་མིན་པའི། གང་
ཡང་ཤེས་མཁན་གོ་མཁན་རྟོག་མེད་དུ་གནས་པའི་སེམས་ཀྱིས་གཤིས་སམ། བབས་
སམ། ངོ་བོ་ཟེར་བ་ཞིག་ཁ་ནང་དུ་ལོག་ལ་བབ་ལ་ཞོག་ལ་ཡང་ཡང་ལྷོད་ལ་ལྟོས།
དེ་ལ་མ་འཛིན་མ་བཅོས། ཡང་ལ་བོར་ལ་ཞོག ཅེས་ཡང་བརྡའ་སྤྲད། དེ་ལྟར་བརྟག་
པའི་ཅི་ཞིག་ན་དུས་གསུམ་གྱི་རྟོགས་པ་དང་མ་འདྲེས་པའི་ཐ་མལ་གྱི་ཤེས་པ་རང་
བབས་སུ་འདུག་པ་བཟོ་བཅོས་དང་རྩོལ་མི་དགོས་པ་སྨྲ་བརྗོད་མི་ཤེས་པ་འདྲ་བོ་
ཞིག་འདུག་ཟེར་ན་ཅུང་ཟད་དུ་གོ་བས་མགོ་རྩོམ་པ་ཡིན། དེ་ལྟར་དཔྱོད་པ་ལ་བློ་མི་
འཇུག་པ་དག་ལ། བླ་མས་མདུན་དུ་སེམས་རང་བབས་སུ་བཞག་བཅུག་ནས་ཅུང་
212



མན་ངག་རྫོགས་པ་ཆེན་པོའ ་གནད་ཐོར་བུའི་སྐོར
ཟད་བཞག་ལ། ཀ་རེ་ད་ལྟ་ཁྱོད་ལ་རྣམ་རྟོག་འདུག་གམ་མི་འདུག་ཟེར་ན། རྟོག་མེད་
ཀྱི་ཤེས་པ་འདི་ཡེ་རེ་རྩོལ་མེད་བཅོས་མེད་དུ་འདུག་གམ། འདུག་ཟེར་ན་དེ་སེམས་
ཀྱི་གཤིས་སམ། ངོ་བོ་མ་ཡིན་ནམ། ཞེས་པའི་བརྡའ་སྤྲད་ནས་བརྟག འདི་སྐབས་
བླ་མ་ལ་མོས་གུས་གལ་ཆེ། དེ་ལྟར་ཡང་ཡང་བརྟགས་པས་རྣམ་རྟོག་དང་མ་འདྲེས་
པའི་ཐ་མལ་ཤེས་པ་བཟོ་བཅོས་མི་དགོས་པའི་རང་བབ་ཞིག་དང་། རྟོག་པ་གློ་བུར་
བ་གཉིས་ཀྱི་ཁྱད་པར་དབྱེ་བ་མ་ཐུབ་པར་ཡང་ཡང་བརྟག་དགོས། དབྱེ་ཐུབ་པ་དང་
དེར་མི་བསྒྱུར་བར། སེམས་ཀྱི་ངོ་བོ་ཞིག་དང་། ཤར་བའི་རྟོག་པ་གློ་བུར་བ་ཞིག་
དང་གཉིས་ངེས་པར་འདུག་ཟེར་བ་དེ་བདེན་ནམ་མི་བདེན་བརྟག བདེན་ཟེར་ན།
ངོ་བོ་དེ་ལ་བྱུང་གནས་འགྲོ་གསུམ་མམ། ཕྱོགས་མཐའ་སྐྱེ་འགག་དུས་གསུམ་གྱི་ཆ་
ཕྱེ་རྒྱུ་དང༌། འཕོ་འགྱུར་དང་བཟང་ངན། བཏང་བཞག་ཇི་ལྟར་འདུག་བརྟག གང་
ཡང་མི་འདུག་པའི་ཕོ་མོ་དེ་ནི་དྭངས་ཕྱིན་པ། ཤེས་རིག་བཀྲ་བ། རྟོག་པའི་ཉུག་ཆུའི་
མི་གནོད་པ། ཡང་ལ་ཕྱལ་བ། ཕྱོགས་ཡན་གཏོད་སོ་དང་བྲལ་བ་ཞིག་ངེས་པར་
འདུག་སྙམ་པ་མ་བྱུང་བར་བརྟག སླར་ཡང་དེ་ནས། ཤར་བའི་རྟོག་པ་སྔར་མེད་གསར་
བསྐྱེད་ཆོག་པ་དང་། འདུས་བྱས་གློ་བུར་བ་ཡིན་མིན་བརྟག་སྟེ་ཐག་བཅད། ཡང་
སེམས་ཀྱི་ངོ་བོ་དེ་ཡང་སྔར་མེད་གསར་བསྐྱེད་དང་། བློས་བཏང་བཤིག་སོགས་བྱ་
རྒྱུ་ཨེ་ཡོད་གདར་ཤ་བཅད། དེ་ལྟར་བྱ་རྒྱུ་ངེས་པར་མེད་ན། ཤར་བའི་རྟོགས་པ་
དང་ངོ་བོ་གཉིས་སམ། གཅིག་གམ་ཇི་ལྟར་འདུག་བརྟག གཅིག་ཡིན་ན་རྟོག་པ་ལ་
འཕོ་འགྱུར་མེད་པའམ། ངོ་བོ་ལ་འཕོ་འགྱུར་ཡོད་དགོས་པས་ཚུལ་གྱིས་བརྟག ཐ་
དད་ཡིན་ན་གཅིག་ལ་གཅིག་ལྟོས་སམ་མི་ལྟོས་བརྟག ངོ་བོ་མེད་ན་ཤར་མི་སྲིད་པར་
སྙམ་ཚེ། འོ་ན་ཤར་བའི་རྟོག་པ་མེད་ན་ངོ་བོ་ཡོད་ཚུལ་ཨེ་ཡོད་བརྟགས་པས། རྟོག་
213



རྡོ་གྲུབ་བསྟན་པའི་ཉི་མས་མཛད།
པ་མེད་ཀྱང་ངོ་བོ་ཡོད་ཆོག་པ་ཆུ་དང་རླབས་བཞིན་གོ་ཚེ། ཤར་བའི་རྟོག་པའི་ངོ་བོ་
ལ་ཕན་གནོད་མི་ཡོད་དང༌། ངོ་བོས་ཤར་བ་ཨེ་བཀག་བརྟགས་པས། ཕན་གནོད་
མེད་པ་དང༌། མི་བཀག་པའི་ཚུལ་ཤེས་ཚེ། ངོ་བོ་དང་རྟོག་པ་གཉིས་ལ་བཟང་ངན་
ཡོད་མེད་བརྟགས་པས། བཟང་ངན་མེད་པ་ཆུ་དང་རླབས་ལྟར་གོ་ཚེ། ངོ་བོ་ནམ་
མཁའ་འམ་ཆུ་ལྟ་བུར་དང་། ཤར་བའི་རྟོག་པ་སྤྲིན་ནམ། ཆུ་རླབས་བཞིན་དུ་དེ་ལས་
བྱུང་། དེ་ལ་གནས་དེར་ཐིམ་པ་འདྲ་བའམ། ངོ་བོ་དང་རྟོག་པ་ཐམས་ཅད་ལ་བཟང་
ངན་མེད་པར་ཐག་ཆོད་དགོས་པ་གལ་ཏེ་བས་ཡང་ཡང་བརྟག་ནས། བཟང་ངན་མེད་
པར་རོ་མཉམ་པའི་ངེས་ཤེས་སྐྱེས་ཚེ། ད་ནི་ངོ་བོ་དེ་དུས་གསུམ་གྱི་རྟོག་པའི་ཤེས་
སམ་མི་ཤེས་བརྟག མི་ཤེས་པར་ངེས་ན། ཤེས་མཁན་སུ་ཡིན་བརྟག དེར་ངོ་བོ་
རང་གི་རང་ཤེས་སོ་སྙམ་ན། ཤེས་བྱ་དང་། ཤེས་བྱེད་འདུག་གམ་བརྟག མི་འདུག་
སྟེ་གཉིས་སུ་མེད་པའི་ཚུལ་གྱིས་ཤེས་སོ་སྙམ་ན། དེ་ཚེ་ཐ་མལ་ཤེས་པ་ཐེར་ལ་བུད་
པ༑ བཟོ་བཅོས་དང་བྲལ་བའི་བློས་སྨྲ་བརྗོད་ཀྱི་ཡུལ་ལས་འདས་པ་ཞིག་ལ་ངེས་
པ་གཏིང་ཚུགས་པ་ཞིག་བྱུང་ཚེ་བློ་བྱས་ཡིད་དཔྱོད་ཀྱི་ལྟ་བ་རྫོགས་ནས་དངོས་གཞིའི་
ངོ་སྤྲོད་བྱེད་རན་པ་ཡིན། དངོས་གཞིའི་སྐབས། ལྟ་བ་སེམས་རིག་གཉིས་མེད་ཀྱིས་
དོན་ཐེབ་དགོས། ཁྱད་པར་སྙིང་ཏིག་གི་ལུགས་འདིའི་མཐར་ཐུག་གི་ལྟ་བའི་བསྐྱལ་
སོ་རིག་པ་ཡེ་ཤེས་ཟང་ཐལ་བ་དེ་ངེས་དོན་མཐར་ཐུག་གི་ལྟ་བ་ཡིན་པར་ཤེས་པ་
གལ་ཆེ། སྒོམ་པ་ཡང་རིག་པ་རང་བབས་ཀྱི་བསམ་གཏན་འདུ་བྱེད་དྲན་པའི་འཛིན་
རྩོལ་དང་བྲལ་བ་འདི་གནད་དུ་ཐེབ་དགོས། རང་བབས་ཀྱི་བསམ་གཏན་དང་བློ་
བྱས་ཀྱི་སྒོམ་པའི་ཁྱད་ཕྱེ་བ་གལ་ཆེ། ཁྲེགས་ཆོད་འདིའི་བོགས་འདོན་ནམ་མཁའ་
སུམ་སྤྲུག་དང་། རིག་པའི་ངོ་བོའི་ཉམས་གོང་བཞིན་བཤིགས། རྟོག་པའི་གཙེས་པའི་
214



ར་ན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཚེ་བོར་བཏང་བཤིགས་ཕ་རོལ་བྱས་ནས་བཤིགས་པ་གལ་ཆེ། འདིའི་ལུགས་ལ་
གནས་པ་མི་སྒྲུབ། རྟོག་པ་མི་དགག མཉམ་པ་མི་སྒྲུབ་པ་ཡིན། བསྒོམ་མདོག་བརྒྱ་
བྱེད་པ་བས་ཉམས་སྐོར་གཅིག་བཤིག་པའི་ཆོད་ཆེ། འདིའི་ལུགས་ཀྱི་གེགས་དང་
གོལ་སྒྲིབ་ཐམས་ཅད་སྤང་བླང་དགག་སྒྲུབ་སོགས་གཉིས་འཛིན་ཕྲ་རགས་ཡིན་པས་
དེ་ཐམས་ཅད་རང་རིག་ཡེ་ཤེས་ཆེན་པོ་དང་སྣང་རྟོག་ཐམས་ཅད་གཉིས་མེད་རོ་མཉམ་
དུ་ཤེས་པའི་ལྟ་བ་དང་། གྲོལ་ལུགས་གནད་ཀྱིས་ཐམས་ཅད་ཕྱམ་མཉམ་དུ་འགྲོ་བ་
བ་ཞིག་བྱུང་ན་གེགས་རང་ཞི་ལ་འགྲོ་བར་གསུངས་པས་མཚོ། ལྟ་སྒོམ་གྱི་གོལ་ས་
ཆོད་དང་མ་ཆོད་ནི། ལམ་གྱི་ཡོན་ཏན་རང་རྒྱུད་ལ་སྐྱེ་མི་སྐྱེ་བརྟག ལྟ་སྒོམ་ལ་ཇི་ལྟར་
གོམས་པ་ལྟར། རྗེས་ཐོབ་ཏུ་རྩོལ་བས་མ་བསྐྱེད་པས་ལྷུན་གྲུབ་ཏུ་དད་དང་ངེས་
འབྱུང་། བྱམས་དང་སྙིང་རྗེ། ཁྱད་པར་ཤེས་རབ་དང་སྙིང་རྗེ་གཉིས་སོ། །གོང་འཕེལ་
དུ་འབྱུང་ན་གོལ་ས་ཆོད་རྟགས་བསླུ་མེད་ཡིན། འདི་རྣམས་མ་བྱུང་བར་མ་ཡེངས་
ཙམ་དང་ཉོན་མོངས་པ་ཤུགས་ཆུང་བ་ཙམ་གྱིས་ནི་མིན་ནོ། །
ཁྱད་པར་ཐེག་པ་མཆོག་གིས་ཁྱད་ཆོས་ནི། ཀ་དག་སྟོང་པའི་ཕྱོགས་ནས་མི་ཕྱེ་བར།
ཐུགས་རྗེ་ལྷུན་གྲུབ་ཀྱི་འཆར་ཚུལ་རྟེན་འབྱུང་ཟབ་མོ་འདིར་ས་ལམ་གྱི་ཡོན་ཏན་རྩོལ་
མེད་དུ་འབྱུང་དགོས་པ་འདིས་ཁྱད་ཆོས་ཐུན་མོང་མ་ཡིན་པ་ཕྱེ་ཤེས་དགོས། འདིའི་
ལུགས་ལ་ཀ་དག་ཀྱང་ངོ་སྤྲོད་མྱུར་ཟབ་ཀྱི་ཐབས་མང་ཞིང་གྲོལ་ལུགས་སོགས་ཀྱིས་
ཁྱད་པར་འཕགས་སོ། །ལམ་འོག་མའི་རྩོལ་བཅས་ཀྱིས་ས་ལམ་དང་མྱུར་བུལ་གྱིས་
ཁྱད་ཆེ་སྟེ། འདིར་ལམ་གྱི་ངོ་བོ་སེམས་ལས་འདས་པའི་ཡེ་ཤེས་ལ་གནད་དུ་བསྣུན་
ནས་རྩལ་མེད་དུ་ས་ལམ་རྫོགས་པ་ཉི་ཟླའི་བགྲོད་པ་བས་མྱུར་བས་མྱུར་དུ་གྲོལ་བའི་
ཟབ་ཁྱད་ཀྱི་གནད་འདི་ལ་ཐུག་ཡོད་ཤེས་དགོས། ས་ལམ་གྱི་ཡོན་ཏན་དེ་རྣམས་
215



རྡོ་གྲུབ་བསྟན་པ་ལ་ཞི་པས་མཛད༔
བསྒོམ་མ་ཐག་ཏུ་མི་འོང་ཡང་། ངོ་སྤྲོད་གནད་དུ་ཐེབ་ན་ཅུང་ཟད་རེ་འོང་ལ། དེ་ནས་
གོང་འཕེལ་དུ་འགྲོ་བ་ངེས་པར་དགོས། འདི་ཚོ་མ་ཤེས་ནས། ཕལ་ཆེར་གྱི་རྫོགས་
ཆེན་ལ་ས་ལམ་གྱི་སྤངས་རྟོགས་ཀྱི་ཡོན་ཏན་ཡོད་པར་རང་གི་མི་ཤེས་པར། གལ་
སྲིད་གཞན་གྱིས་སྨྲ་ནའང་དེ་ཚེ་དྲང་དོན་གྱི་ལུགས་ཡིན་པས་ངེས་དོན་ལ་མི་དགོས་
ཟེར་ནས་ཁྱད་དུ་གསོད་པ་དེ་ཕྱི་རོལ་པའི་ཆད་ལྟ་བ་དང་འདྲ་བའི་འདི་ཚུལ་ལ་ཡོན་
ཏན་ཐམས་ཅད་རྩོལ་མེད་ལྷུན་གྲུབ་དུ་འབྱུང་བ་ཆོས་ཉིད་ཡིན་པ་ཤེས་དགོས།
ལར་ཀ་དག་ངོར་དགེ་སྡིག་རྒྱུ་འབྲས་མེད་དེ་མ་གྲུབ་ཀྱང་། ལྷུན་གྲུབ་རྟེན་འབྱུང་གི་
ངོར་སྒྱུ་མ་དང་རྨི་ལམ་གྱི་ཚུལ་དུ་ཡོད་པ་བསླུ་མེད་དུ་ངེས་ཚུལ་བསྟན་དང་མཐུན་ཅིང་
ལུང་རིགས་ཀྱི་འགྲུབ་པའི་ཀུན་གྱིས་གཅེས་ནོར་དུ་བྱེད་པ་ལ་ཐུགས་གཞོལ་ཞུ། ད་
ནི་དོན་གནད་དུ་དྲིལ་ན། སེམས་རིག་ཤན་ཕྱེད་ནས་བློ་བྲལ་ཆོས་སྐུའི་རིག་པ་དང༌།
སེམས་སྣང་རྟོག་ཆོས་སྐུའི་རང་རྩལ། དེ་གཉིས་དབྱེར་མེད་ཆེན་པོར་རྟོགས་ནས་ལྟ་
སྒོམ་གཅིག་ཆོད་དུ་སོང་ངམ། ངོ་སྤྲོད་ཐོབ་རུང་རྗེས་ཤེས་ཡེངས་འཁྲུལ་དང་བཅས་
པ་ཡོད་དུས་འདིར་སྒོམ་པ་གཅེས། རང་བབས་ཀྱི་བསམ་གཏན་ལ་མཉམ་པར་བཞག་
པས་གང་ཤར་བཀག་འབྲང་མེད་པར་རང་ཡལ་ཀ་དག་ཏུ་གྲོལ་བ་ནམ་སྒོམ་དུས་
འོང་། རྗེས་ཐོབ་དུས་དེ་ཙམ་མི་འོངས་པར་ཡོངས་འཁྲུལ་ཆེ་རུང་དྲན་པའི་ཟིན་སླ།
ལྟ་སྒོམ་འདི་འོག་མ་ལས་མཐོ་ཡང་། རང་ལུགས་ལ་ཚོགས་ལམ་ངེས་པ་ཡིན། འདི་
སྒོམ་འཕགས་པའི་ལམ་གྱི་ཡེ་ཤེས་ཀྱི་རྒྱུ་ཡིན་པས་འདི་ལ་བརྩོན་ནས་བསྒོམ་པ་ལྷུར་
བླང་ན་ཚེ་འདིར་གོང་མའི་ས་ལམ་གྱི་ཡོན་ཏན་རྫོགས་གསུངས་སོ། །དེ་ནས་ལམ་
གྱིས་ཆ་རྐྱེན་མོས་གུས་དང་བསགས་སྦྱངས་ཡིན། ཁྱད་པར་བླ་མ་སངས་རྒྱས་སུ་
མཐོང་བའི་མོས་གུས་གནད་འགྲོ་དང་ཐུག་ཡིད་བསྲེ་བ་ཟབ། ལར་རྒྱས་པར་ས་དང་
216



:ར་ངག་རྫོགས་པ་ཆེན་པོའི་གནད་ཐོར་བུཀཾ་སྐོར!
ལམ་གྱི་ཡོན་ཏན་ཐོབ་ཚུལ་ལམ་ལྔ་བསྒྲོད་ལུགས་རྣམས་ཀུན་མཁྱེན་བླ་མ་སྔ་ཕྱིའི་
གསུངས་ལས་ཤེས་པར་བྱོས་ལ་འདིར་ཡིག་གེ་མང་བས་མ་བྲིས། མདོར་ན་འོག་མའི་
རྩོལ་བའི་བསྒྲུབ་པའི་ས་ལམ་གྱི་ཡོན་ཏན་སྤངས་རྟོགས་ཀུན། ཐེག་མཆོག་རྒྱལ་པོ་
འདིའི་ལུགས་ལ་རྩོལ་མེད་ལྷུན་གྲུབ་ཏུ་འབྱུང་དགོས་པ་གནད་ཐུན་མོང་མ་ཡིན་པ་
ལེགས་ཀྱང་སྐལ་ལྡན་འགའི་སྤྱོད་ཡུལ་ཙམ་ལས་གཞན་ལ་ལྐོག་གྱུར་དུ་སོང་བ་འདི་
ཀ་ལགས་པས། རང་གཞན་ཀུན་གྱིས་ཀ་དག་རྐྱང་རྐྱང་པོའི་ལམ་ལ་བློ་ཕུགས་མི་
གཏད་པར། ཀ་དག་སྟོང་པ་ཆེན་པོའི་རྩལ་གདངས་ལྷུན་གྲུབ་རྟེན་འབྱུང་ཟབ་མོ་འདི་
ཁྱད་དུ་མི་གསོད་པར་ས་ལམ་གྱི་ཡོན་ཏན་ཐམས་ཅད་རྩལ་སྣང་ལྷུན་གྲུབ་འདིའི་སྟེང་
ནས་ཁྱད་པར་ཕྱེ་ཐུབ་པ་དང༌། ཟབ་མོ་ཐབས་ཤེས་ཀྱི་ལམ་ཡ་བྲལ་མ་སོང་བར་
བསྟན་པ་སྤྱི་དང་བྱེ་བྲག་རིག་འཛིན་གོང་མས་རྣམ་ཐར་དཔང་དུ་བཞག་ཅིང་སྙིགས་
དུས་ཀྱི་བྱིས་པའི་རྨོངས་ཆོས་འཁྱོང་པོ་ལ་ཡིད་རྟོན་མི་བྱ་བར། སྔ་ཕྱི་ཀུན་ནས་ཡང་
ཡང་ཕན་འདོད་བསམ་པས་མ་ལོང་པར་རང་གི་གང་ཤེས་ཀྱིས་ཟབ་གནད་གབ་སྦས་
མ་བྱས་པར་ཞུས་པ་རྣམས་ལ་ཐུགས་བཞག་མཛད་ནས་རང་དྲིན་རང་ལ་ཆེ་བ་ཡིན་
པས་དགོངས་འཚལ།
༄༅། །བླ་མ་ཕྱག་འཚལ་ལོ། །སྲིད་པའི་བདེ་སྡུག་དངོས་ཀུན་སེམས་ལས་བྱུང་། །
འཁྲུལ་དང་གྲོལ་བ་གཉིས་ཆར་སེམས་ཀྱིས་བྱས། །དེ་ཕྱིར་རང་སེམས་འདུལ་བའི་
མན་ངག་ལ། གཙིགས་སུ་འཛིན་པ་འདུན་མའི་འགྲོ་ཕྱོགས་བཟང་། །སེམས་འདུལ་
ཐབས་མཆོག་ཐེག་པ་ཆེ་ཆུང་དང་། །ཐེག་ཆེན་མདོ་སྔགས་གསང་སྔགས་ཕྱི་ནང་གི །
ལྟ་སྒོམ་སྤྱོད་པའི་རྣམ་གྲངས་མཐའ་ཡས་ལས། །མཐར་ཐུག་སྙིང་པོ་རྡོ་རྗེ་རྩེ་མོ་ཡིན། །
དེའི་གནད་གསང་རྒྱ་མཚོ་ལྟར་ཟབ་ཅིང་། །མཁའ་ལྟར་རྒྱ་ཆེ་བྱིས་བློས་དཔག་དཀའ་
217



རྡོ་གྲུབ་བསྟན་པའི་ཉི་མས་ར་ཛད།
ཡང་། །འགགས་དོན་སེམས་དང་རིག་པ་ཤན་ཕྱེས་ཏེ། །རིག་པ་རྐྱང་འདེད་བྱེད་པ་
གཅིག་པུར་འདུས། །ཡུལ་གྱིས་མ་གོས་སེམས་ཀྱིས་མ་བཅིངས་ཤིང་། །དཔྱད་འཇོག་
ཐབས་ཀྱིས་གསར་དུ་བྱས་མིན་པ། །སྤང་བླང་བསལ་བཞག་བྲལ་བའི་རང་བབས་
ཀྱི༑ ༑ཤེས་རིག་མ་བཅོས་ཐད་ཀར་སྐྱོང་བ་གཅེས། །གང་ལྟར་བརྟགས་ཀྱང་བློ་ཡི་
རི་མོ་སྟེ། །ཅི་ཙམ་བཅོས་ཀྱང་ཀུན་རྟོག་སྤྲོས་པའི་གཟེབ། །ངོས་བཟུང་བསམ་ཡུལ་
ལས་འདས་རིག་པའི་གཤིས། །གཏད་མེད་ངང་ལ་འཛིན་མེད་ལྷུག་པར་ཞོག །སྣ་
ཚོགས་ཡུལ་སྣང་སྒྱུ་མའི་བསླུ་བྲིད་དང་། །བཟང་ངན་ཕྲ་རགས་རྣམ་རྟོག་སྤྲེའུའི་གར། །
ཇི་ལྟར་ཤར་ཡང་གླང་པོའི་ལྟ་སྟངས་ཀྱི། །བོར་ཏེ་ཟང་ཐལ་རིག་རྩལ་རང་སོ་བཟུང་། །
དེ་ལ་གད་མེད་གཡང་མེད་འཕྲང་དང་བྲལ། །གོལ་ཤོར་ནོར་གསུམ་ཟེར་བ་ཚིག་ཏུ་
ཟད། །རྒྱ་ཡན་ཁྱབ་གདལ་རིག་པའི་བདེ་ཐང་ནས། །སྐུ་ལྔའི་ས་ལ་མིག་འཁྲུལ་བཞིན་
ཏུ་སླེབ། །ཆོས་འདི་སྐལ་ལྡན་སྤྱི་ཡི་ནོར་ཡིན་ཀྱང་། །ལྷག་པར་མོས་གུས་དམ་ཚིག་
ལྡན་པ་དང༌། །བློ་བརྟན་བརྩོན་འགྲུས་ཅན་གྱི་ནོར་ཡིན་ཕྱིར། །བརྩོན་པས་རྩེ་གཅིག་
སྒྲུབ་ལ་སྙིང་སྟོབས་སྐྱེད། །ཞེས་པའང་ཆོས་ཤུལ་བླ་མ་མཐུ་དཔལ་གྱི་ངོར། འཇིགས་མེད་
བསྟན་ཉིས་སྨྲས་རིམ་བཞིན་དཀོན་མཆོག་ཆོས་འཕེལ་གྱིས་བྲིས་པ་དགེ །
ཆོས་དབྱིངས་མཛོད་འགྲེལ་ལས། རང་བྱུང་གི་ཡེ་ཤེས་ནི་རིག་པ་སྟོང་གསལ་སྤྲོས་
དང་བྲལ་བ་ཤེལ་གོང་དག་པ་ལྟ་བུ་ཡུལ་ལ་མི་དཔྱོད་པའི་ངོ་བོར་སྐྱེས་པ་དེ་ཡིན་ལ།
འཆར་གཞིའི་ཆར་གནས་ཀྱང་། རང་ངོ་ཤར་དང་མ་ཤར་མེད་པས་རང་གསལ་ཏུ་
ལྷག་གེ སྟོང་བར་ཟང་ངེ་། ཀ་དག་ཏུ་སངས་སེ་བ་འདི་ཡིན་ནོ། །དེའི་ངང་ལས་སྣ་
ཚོགས་སུ་ཤར་བའི་ཆ་དེ་གཟུང་འཛིན་གྱི་སྤྲོས་པ་སྟེ། ཤར་བ་དེའི་རང་ངོ་རྗེན་སངས་
སེ་བ་དེ་རིག་ཆ་ཡེ་ཤེས་སུ་གནས་པས། ཡུལ་རྟོག་པ་མ་ཡིན་པས་རང་བྱུང་གི་ཡེ་
218



མན་ངག་རྡོ་གས་པ་ཆེན་པོའི་གནད་ཐོར་བུའི་སྐོར།
ཤེས་ཞེས་བྱའོ། །འདིར་ངོ་སྤྲོད་ལ་མ་འཕྲོད་པ་ཀུན་ཤར་ཐོག་དེར་གློད་པ་ལ་ལྟ་བ་
ངོས་འཛིན་ཏེ། རྟོག་པ་ཉིང་འཁྲུལ་ཞེས་བྱ་བའི་གནད་མ་གོ་བ་ཡིན་ནོ། །ཤར་དུས་
ནས་ཤར་ས་ཤར་མཁན་མེད་པའི་རིག་པ་རྗེན་སངས་སེ་བ་དེ་ཐུགས་རྗེས་འཆར་ཚུལ་
མ་འགགས་པའི་ཡེ་ཤེས་སུ་གནས་པ་དེ་ངོས་བཟུང་བས། རྩ་བ་རང་བྱུང་གི་ཡེ་ཤེས་
རང་ས་ནས་རྗེན་པར་གནས་པ་དེ་ཞར་ལ་ངོས་ཟིན་ནས། ངོ་བོ་དང་རྩལ་གཉིས་སུ་
མེད་པའི་གཉིས་མེད་རང་བྱུང་གི་ཡེ་ཤེས་སྤྲོལ་བྲལ་ཐིག་ལེ་ཉག་གཅིག་ཅེས་བྱ་སྟེ།
རང་ཤར་ལས། རིག་པ་སྤྲོས་དང་བྲལ་བ་ལ། འཁྲུལ་དང་མ་རིག་ག་ལ་ཡོད། །ཡེ་
ཤེས་སེམས་དང་བྲལ་བ་ལ། །བག་ཆགས་དྲི་མ་ག་ལ་ཡོད། །ཅེས་སོ། །དེ་དག་ཀྱང་
རང་ངོ་སྤྲོས་བྲལ་དང༌། དེའི་རྩལ་ལས་ཤར་དུས་ཕྱིར་མ་དཔྱད། ནང་དུ་མ་བརྟགས།
བར་ཏུ་མ་བཞག་པའི་རིག་པ་རྗེན་པ་སངས་སེ་བ་འཛིན་རྟོག་མེད་པ་ཉིད་ངོས་ཟིན་
པ་ཙམ་གྱིས། རང་ངོ་སྤྲོས་བྲལ་དེ་ཀ་དེར་རྗེན་ནེ་བ་ལས་གཞན་མེད་པར་རྟོགས་པས།
གཉིས་མེད་རང་བྱུང་གི་ཡེ་ཤེས་ཏེ། ངོ་བོ་དང་། དེའི་རྩལ་ཞེས་བརྗོད་པས་ཤེས་པ་
གནས་པ་དང་འཆར་བ་གཉིས་ཡིན་སྙམ་ནས། ངོ་བོ་མི་རྟོག་པར་འཇོག རྩལ་ཤར་
གྲོལ་ཏུ་སྐྱོང་ཟེན་ནས་ཉམས་ལེན་ཆ་གཉིས་སུ་སོང་བ་ནི་གནད་མ་གོ ངོ་མ་འཕྲོད་
པའི་རྣམ་འགྱུར་ཡིན་པས། འདིར་རང་ངོ་དང་རྩལ་ཐ་དད་པར་བརྗོད་ཀྱང་། རང་
ངོ་ལ་ཡུལ་སྣང་བ་མེ་ལོང་དུ་གཟུགས་བརྙན་ཤར་བ་འདྲ་བས། རྫས་གཅིག་ངོ་བོ་
གཅིག་པའི་རིག་པ་རྗེན་པ་དེ་ཀ་ལས་གཞན་མེད་པའི་ཕྱིར། འཆར་བ་ལ་བསྐྱངས་
དུས་རང་ངོ་རྗེན་པའི་གཞི་ལ་རང་གནས། གནས་པ་འདྲ་བ་དེ་ལ་བསྐྱངས་ཀྱང་རིག་
གདངས་མ་འགགས་པའི་འཆར་ཚུལ་རང་གསལ་ཏེ། གཟུགས་བརྙན་དང་འདྲ་བས་
འཆར་བའི་ཤེས་པ་རྗེན་པ་དང་། མེ་ལོང་གི་ངོས་དང་འདྲ་བར་རང་མལ་གྱི་ཤེས་པ་
219



རྡོ་གྲུབ་བསྟན་པའི་ཉི་མས་མཛད་
རང་བྱུང་གི་ཡེ་ཤེས་གཉིས། སོ་སོ་མ་ཡིན་ཐ་མི་དད་པར་རྗེན་སངས་སྤྲོས་བྲལ་ཀ་དག་
གི་རང་ངོ་ཆོས་ཉིད་ཟད་པའི་ངོ་བོ་ལ། རང་བྱུང་གི་ཡེ་ཤེས་མིང་དུ་བརྗོད་པ་སྟེ། འོད་
གསལ་གྱི་ཡེ་ཤེས་དོན་དམ་པའི་བདེན་པ། ཡེ་གྲོལ་གྱི་ཆོས་སྐུ། རིག་པ་བྱང་ཆུབ་
སེམས་ལ་སོགས་པ་ཅིར་མིང་བཏགས་ཀྱང། ངོ་བོ་ཟང་མ་རྗེན་པ་ཀ་ནས་དག་པའི་
རང་གསལ་འདི་ངོ་ཤེས་པར་བྱའོ། །
220



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །རྫོགས་པ་ཆེན་པོའི་ཁྱད་པར་ཉུང་ངུ་རྣམ་
གསལ་ཡིད་ཀྱི་མེ་ལོང་ཞེས་
བྱ་བ་བཞུགས་སོ། །
༄༅། །འཇམ་དཔའི་རྡོ་རྗེའི་ཞབས་ཀྱི་ཆུ་སྐྱེས་ནི། །གང་ཐུགས་རྫིང་བུར་རྟག་པར་
རོལ་པ་ཡིས། །སྐལ་བཟང་བུང་བའི་ཉེར་འཚོ་གཅིག་གྱུར་པ། །ཀུན་མཁྱེན་བླ་མ་
ཀཿཐོག་པ་ལ་འདུད། །དེ་ལ་གངས་ཅན་ལྗོངས་འདིར་ལྟ་བའི་མཐར་ཐུག་དབུ་ཕྱག་
རྫོགས་གསུམ་སྟེ་དམ་པའི་ཆོས་ཆེན་པོ་གསུམ་དུ་གྲགས་པའི་རྫོགས་ཆེན་ལ་དཔལ་
སློབ་དཔོན་ཆེན་པོ་དགའ་རབ་རྡོ་རྗེ་སོགས་གསང་བ་འཛིན་པ་རྣམས་ཀྱི་ཕྱག་ཏུ་ཤུ་
ལོ་ཀ་འབུམ་ཕྲག་དྲུག་ཅུ་རྩ་བཞི་སོགས་བཞུགས་པ་ལས། བསྡུ་ན་སྡེ་གསུམ་ཀློང་
དགུ་ཞེས་མན་ངག་གི་སྡེ་ལ་བཞེད་ཅིང་། དེ་ལའང་བོད་འདིར་ཟུར་པ་གནུབས་
གཉགས་བེ་རོ་སོགས་ཀྱིས་བརྒྱུད་ལུགས་ལ་མི་འདྲ་བ་གྲངས་ཀྱིས་མི་ཆོད་པ་ཞིག་
བྱུང་བ་བཀའ་མ་དང་། གཏེར་སྟོན་བརྒྱ་རྩ་སོགས་ཀྱིས་སོ་སོའི་ལུགས་སྲོལ་མི་འདྲ་
བ་མང་དུ་བྱོན་པ་གཏེར་མའི་རྫོགས་ཆེན་ཏེ། དེ་ལྟར་གངས་ཅན་གྱི་ལྗོངས་འདིར་
སྔོན་དུ་ཡོད་པ་ཐམས་ཅད་ཀྱང་པུསྟི་ཀབརྒྱ་ཕྲག་མང་པོའི་རྒྱུད་དང་གདམས་ངག་
ཐམས་ཅད་བཞུགས་པར་སྣང་ཡང་སྔ་མ་སྔ་མའི་ཕྲིན་ལས་ཕྱི་མ་ཕྱི་མས་འགེངས་པ་
ལྟར་སོང་བས། དེང་དུས་པུསྟི་ཀབརྒྱ་ལྷག་བརྒལ་བའི་རྒྱུད་དང་མན་ངག་བཞུགས་
པ་ལས། གཞན་ཕལ་ཆེར་དབང་ལུང་གི་རྒྱུན་སོགས་སྔ་འགྱུར་གྱི་གྲྭ་པ་རྣམས་ལ་གང་
དུའང་དཀོན་པར་སྣང་བའོ། །དེ་ལྟ་བུའི་རྫོགས་པ་ཆེན་པོ་ལ་ཆོས་ཀྱི་བབས་ཚུལ་
ལས་བཀའ་གཏེར་གཉིས་སུ་དབྱེ་བ་དང་། ཞར་བྱུང་གི་འཕྲོས་དོན་བཤད་པའོ། །
221



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
དང་པོ་ལའང་བཀའ་གཏེར་གཉིས་ལས། དང་པོ་བཀའ་མའི་ལུགས་ལ། ཤིང་རྟའི་
སློབ་དཔོན་ངོས་བཟུང་བ། ཁྱད་གཞི་ཆོས་དང་གདམས་པ་ངོས་བཟུང་བ། ཁྱད་
ཆོས་བཞེད་ཚུལ་ངོས་བཟུང་བ། དམིགས་བསལ་གྱི་རང་ལུགས་བཤད་པའོ། །དང་
པོ་ལ། སྤྱིར་རྫོགས་པ་ཆེན་པོའི་ཤིང་རྟ་ངོས་བཟུང་བ་དང་། བྱེ་བྲག་ངོས་བཟུང་བའོ། །
དང་པོ། འགྲེལ་བྱེད་གཞན་ལ་མ་ལྟོས་པར་རང་སྟོབས་ཀྱིས་མིའི་རྟེན་ལ་རྫོགས་པ་
ཆེན་པོའི་རྒྱུད་ཐམས་ཅད་ཇི་བཞིན་དུ་འགྲེལ་བར་མཛད་པ་པོ་མཆོག་གི་སྤྲུལ་པའི་
སྐུའི་རྣམ་པར་ཤར་བའི་སློབ་དཔོན་དགའ་རབ་རྡོ་རྗེ་དེ་སྤྱིར་ཤིང་རྟའི་མཚན་ཉིད།
འདི་ཤིང་རྟའི་མཚན་ཉིད་ཡིན་ཅིང༌། སློབ་དཔོན་འདི་ཤིང་རྟ་ཡིན་ལ་སྡུད་པ་པོའང་
ཡིན། སྟོན་པའང་ཡིན་ནོ། །འོ་ན་དེ་ཆོས་ཅན་མི་འཐད་པར་ཐལ། གཉིས་ཀ་ཡིན་
པ་འགལ་བའི་ཕྱིར་ཏེ། ཀླུ་སྒྲུབ་དང་སྟོན་པ་བཞིན་ཟེར་ན། མི་འགལ་ཏེ་འདིར་ཐུན་
མོང་མ་ཡིན་པ་གསང་སྔགས་ཀྱི་རྒྱུད་སྡེ་ཆེན་པོ་རྣམས་ཀྱི་སྟོན་པ་དང་། སྡུད་པ་དང་།
ཤིང་རྟ་གསུམ་ཀ་དབྱེར་མེད་པ་ཡིན་པའི་ཕྱིར་ཏེ་ཆོས་ཤིན་ཏུ་ཟབ་པ་བཞིན་རང་གི་
དགོངས་པ་རང་གིས་བཀྲལ་བ་ཡིན་པའི་ཕྱིར་ཧེ་བཛྲ་ལས། འཆད་པ་པོ་ང་ཆོས་
ཀྱང་ང་། །རང་གི་ཚོགས་ལྡན་ཉན་པའང་ང་། །ཞེས་སོགས་གསུངས་པ་བཞིན་ནོ། །
གཉིས་པ་ནི། རྒྱ་གར་དང་། བོད་དུ་ངོས་བཟུང་བའོ། །དང་པོ་ཡོད་དེ། སློབ་དཔོན་
དགའ་རབ་རྡོ་རྗེའི་ཐུགས་ཀྱི་མཁྱེན་པ་དགོངས་པ་ཆུ་ལ་ཆུ་ལྟར་གྱུར་ཏེ་རྒྱུད་སྡེའི་སྐོར་
ཚོ་སོ་སོར་དབྱེ་བ་པོ་དེ་རྒྱུད་ནང་གསེས་ཤན་འབྱེད་པ་པོ་ཤིང་རྟའི་མཚན་ཉིད། མཚན་
གཞི་ནི་སློབ་དཔོན་ཆེན་པོ་འཇམ་དཔལ་བཤེས་གཉེན། སློབ་དཔོན་དགའ་རབ་རྡོ་
རྗེའི་ཐུགས་ཀྱི་མཁྱེན་པ་མ་ཉམས་པར་གཅིག་ནས་གཅིག་ཏུ་འཕོས་ཏེ་རྒྱུད་སྡེ་སོ་
སོའི་ཚིག་དོན་ཕྲ་མོ་ཙམ་ཡང་མ་འཁྲུལ་བར་འབྱེད་པར་མཛད་པ་ཡོད་དེ།
222



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྣམ་བཤད་དམ། རྣམ་པར་འགྲེལ་བ་པོའི་ཤིང་རྟའི་མཚན་ཉིད། མཚན་གཞི་ནི་སློབ་
དཔོན་ཆེན་པོ་ཤྲཱི་སེངྷ་དང་། བི་མ་མི་ཏྲའོ། །
གཉིས་པ་ནི། སློབ་དཔོན་ཆེན་པོ་རྣམ་པ་བཞི་ཀ་དང་དགོངས་པ་དབྱེར་མེད་པས་ཡུལ་
དུས་དང་མཚུངས་པར་གདམས་ཤིང་བསྟན་པ་པོ་དེ། ལ་བཟླ་བ་རྒྱལ་པོའི་སྐོར་གྱི་
ཤིང་རྟའི་མཚན་ཉིད། མཚན་གཞི་ནི། སློབ་དཔོན་ཆེན་པོ་པདྨའོ། །སྤྱིར་སློབ་དཔོན་
རྣམ་པ་ལྔ་པོའམ་དྲུག་པོའི་དགོངས་པ་དབྱེར་མེད་པས། ཁྱད་པར་གྱི་སེམས་སྨད་
ལ་སོགས་པའི་རྒྱུད་དང༌། གདམས་ངག་གི་དོན་རང་དབང་དུ་འགྲེལ་བ་པོ་དེ། ཤན་
འབྱེད་པ་བྲམ་ཟེའི་སྐོར་དང་། རང་གྲོལ་མངོན་སུམ་སྟོན་པ་མན་ངག་གི་སྐོར་དང་
ཀློང་སྡེའི་སྐོར་གྱི་ཤིང་རྟའི་མཚན་ཉིད། མཚན་གཞི་ནི། རྣམ་པ་ལྔ་པོའང་ཞེས་པ་
སློབ་དཔོན་བཻ་རོ་དང་། དྲུག་པོའི་ཞེས་པས་གཡུ་སྒྲ་བསྟན་པའོ། །ཞར་བྱུང་སློབ་
དཔོན་དེ་ལས་བརྒྱུད་པའི་བཀའ་བབ་ནི། བླ་ཆེན་དགེ་བ་རབ་གསལ་ལས་བརྒྱུད་
པའི་སྐོར་ལ་ཁམས་ལུགས། ཨ་རོ་ཡེ་ཤེས་ནས་བརྒྱུད་པའི་སྐོར་ལ་ཨ་རོ་ལུགས།
ཉང་བན་ནས་སོ་བར་གནུབས་ཟུར་ལ་བརྒྱུད་པའི་སྐོར་ལ་ཉང་ལུགས། རོང་བན་
ནས་རོང་ཟོམ་ལ་བརྒྱུད་པའི་སྐོར་ལ་རོང་ལུགས། སྐོར་ཐུང་ཤེས་རབ་ཡེ་ཤེས་ནས་
བརྒྱུད་པའི་སྐོར་ལ་སྐོར་ལུགས་རྣམས་ཕྱི་མ་ཤན་འབྱེད་དང་། རང་གྲོལ། མངོན་
སུམ་སྟོན་པའི་སྐོར་གྱི་བརྒྱུད་པའི་བཀའ་བབས་དང་། ལ་བཟླ་བ་རྒྱལ་བོ་ཁྲི་སྲོང་།
རྗེ་འབངས་ཉེར་ལྔ། ཡེར་པའི་སྒོམ་པ། ཆུ་བོ་རིའི་སྒོམ་གྲྭ་བ་སོགས་ལ་གདམས་པ་
མན་ངག་ལྟ་ཕྲེང་སོགས་བོད་ཡུལ་སྤྱི་གྲགས་ཀྱི་སྐོར་རྣམས་གནུབས་ཆེན་ནས་རིམ་
བཞིན་ཟུར་པ་མེས་དབོན་གསུམ་ལ་བཀའ་བབས་པ་རྣམས། སླད་ནས་དེ་ཐམས་
ཅད་ཀྱི་རྒྱུད་བཤད། དབང་བསྐུར་མན་ངག་གདམས་ཁྲིད། མྱོང་བ་མངོན་སུམ་གྱི་
223



ཀཐོག་སི་ཏུ་ཆོས་ཀྱི་རྒྱ་མཚོས་མཛད།
བྱིན་རླབས་དོན་བརྒྱུད་བཅས་བླ་མ་ཀཿཐོག་པ་ཆེན་པོ་དམ་གཙང་བྱམས་གསུམ་ནས་
བརྒྱུད་དེ་རྒྱལ་བ་ཀཿཐོག་པའི་བཀའ་བརྒྱུད་ལ་བཀའ་བབ་པའི་བཤད་རྒྱུད་མན་ངག་
གི་ཡི་གེ་གང་ལས་ཀྱང་ངོ་མཚར་བ་ཡོད་དེ། དཔེར་ན་ཐེག་པའི་སྤྱི་བཅིང་ཆེན་མོ་རྩ་
འགྲེལ་དང༌། ཤཀ་རྡོར་བའི་ཐེག་སྤྱི་བཞིན་ནོ། །གཞན་ཡང་མི་ཕམ་མགོན་པོ་ནས་
བརྒྱུད་པའི་ཀློང་སྡེའི་སྐོར་བཅས་སོ། །
གཉིས་པ་ཆོས་དང་གདམས་ངག་ངོས་བཟུང་ན། མངའ་རིས་པཎ་ཆེན་རིན་པོ་ཆེའི་
གསུངས་ལས། ཀུན་གྱི་བཅུད་བསྡུས་རྫོགས་པ་ཆེན་པོ་ལ། །སེམས་སྡེ་མ་བུ་བཅོ་
བརྒྱད་དབང་ཁྲིད་དང་། །རྒྱུད་དང་སེམས་འགྲེལ་སྙན་བརྒྱུད་སྦུབས་མཆུར་བཅས། །
ཆོས་སྡེ་སུམ་བརྒྱའི་ཚོགས་ལ་མཉམ་སྒོམ་བྱས། །ཀློང་དགུ་བམ་པོ་ཉི་ཁྲིའི་དོན་
དྲིལ་བ། །བཅུ་གསུམ་རྒྱུད་དང་སྒྲུབ་ཐབས་རྣམ་དགུ་དང་། །ཐེག་ཆེན་རྣལ་འབྱོར་
ཨ་རོ་སྐོར་གསུམ་དང་། །སྙན་བརྒྱུད་ཐུགས་ཐིག་རྣམས་ལའང་བསམས་སྒོམ་བྱས། །
ཡེ་ཤེས་གསང་བ་རྫོགས་པའི་དབང་རྒྱུད་དང༌། །གསལ་བྱེད་འབར་བའི་དཀྱིལ་
འཁོར་ཆེན་པོར་ཞུགས། །རྒྱ་གར་མཁས་པ་ཉི་ཤུ་རྩ་གཅིག་གི །གཞུང་འགྲེལ་ས་
བཅད་ཀུན་ལའང་སྦྱང་བ་ལགས། །ཞེས་གསུངས་པ་ལྟར་ཏེ། དེ་ལའང་མདོ་སྒྱུ་སེམས་
གསུམ་གྱི་ཟླས་ཕྱེ་བའི་སེམས་ཕྱོགས་ཡིན་ན་སེམས་ཀློང་གཉིས་ཡིན་པས་མ་ཁྱབ་
སྟེ་དེ་ལ་སྐོར་བདུན་ཡོད་པའི་ཕྱིར། སྐོར་བདུན་ནི། ནང་གསེས། ལ་བཟླ་རྒྱལ་པོ།
ཤན་འབྱེད་བྲམ་ཟེ། རང་གྲོལ་མངོན་སུམ་སྟོན་པ་མན་ངག་གི་སྐོར་དང་གསུམ་དུ་
མདོར་བསྡུའོ། །ཀློང་སྡེ་ལ། ཕྱི་སྐོར། ནང་སྐོར། གསང་སྐོར་ཏེ་དྲུག ཀེའུ་ཚང་གི་
སྐོར་བདུན་དུའང་དབྱེ་ཞིང་། བསྡུ་ན་སྔ་མའི་ནང་དུའང་འདུས་སོ། །ཡང་པཎ་ཆེན་
དེ་ཉིད་ཀྱིས། གདམས་གཏད་སོ་གཉིས་སྙན་བརྒྱུད་སྐོར་གསུམ་དང་། །རྡོ་རྗེ་ཟམ་
224



མན་ངག་རྫོགས་པ་ཆེན་པོའི་གནད་ཐོར་བུའི་སྒོར།
པའི་དབང་ཁྲིད་རྒྱུད་རྣམས་དང༌། །ལྐོག་ཡིག་དམར་བྱང་སྡེབ་སྐོར་ལ་སོགས་པ། །
ཀློང་སྡེའི་ཆོས་ནི་དཀར་ནག་ཁྲ་གསུམ་སྦྱང་། །ཞེས་གསུངས་སོ། །གཞན་ཡང་ལ་
བཟླ་བ་རྒྱལ་པོའི་སྐོར་གྱི་ལུགས་ལྟར་ན། མན་ངག་ལྟ་བའི་ཕྲེང་བ་ལ། རྒྱུད་ནི་ཀློང་
རབ་འབྱམས་རྒྱལ་པོའི་རྒྱུད་སོགས་སོ། །དེས་མཚོན་ཏེ་ད་ལྟ་རྒྱུད་ཀྱི་དབང་ལ། སེམས་
སྡེ་ཨ་དོན་བཅོ་བརྒྱད་ཀྱི་དབང་། ཀློང་སྡེ་རྡོ་རྗེ་ཟམ་པའི་དབང་ནང་། སེམས་སྡེ་ཨ་
རོ་ལུགས། ཉང་ལུགས། ཁམས་ལུགས་རྣམས་ཀྱི་ཁྲིད་དང་། ཡེ་ཤེས་གསང་སྒྲོན་
གྱི་རྒྱུད་འགྲེལ་དང་། སློབ་དཔོན་དགའ་རབ་རྡོ་རྗེས་མཛད་པའི་བསམ་གཏན་ཉམས་
ཀྱི་སྒྲོན་མ་དང་འགྲེལ་པ་སོགས་ཡིག་སྣ་མང་ངོ་། །
དེའི་རྒྱུད་སེམས་སྨད་བཅོ་བརྒྱད་དང༌། ཡེ་ཤེས་གསང་སྒྲོན། ངེས་དོན་འདུས་པ་
སོགས་བྲམ་ཟེའི་སྐོར་གྱི་རྒྱུད་དང་། འཕགས་ལམ་བཀོད་པ་སོགས་ཨ་རོ་ལུགས་
ཀྱི་རྒྱུད་རྣམས་དང་། ཀློང་སྡེའི་ཡང་རྒྱུད་མང་པོའི་ལུང་རྒྱུན་ཡོད་དེ། གསུམ་པ་
སེམས་སྡེ་དང་། ཀློང་སྡེའི་ཁྱད་པར་རོ། །དང་པོ་ལ། ལྟ་བའི་ཁྱད་པར་དང༌། སྒོམ་
པ་གཏན་ལ་འབེབས་ཚུལ་ལོ། །དང་པོ་ནི། པཎ་ཆེན་རིན་པོ་ཆེ་པདྨ་དབང་རྒྱལ་རྡོ་
རྗེས། འཁོར་འདས་ཆོས་ཀུན་སེམས་སུ་ཐག་བཅད་ནས། །སེམས་ཀྱི་རང་བཞིན་
མ་བཅོས་སོར་བཞག་པ། །རྟོགས་པའི་ཡེ་ཤེས་རིག་པ་བྱང་ཆུབ་སེམས། །ཡིན་ཚུལ་
ཅིར་ཡང་ཡིན་པར་མ་ཤེས་ལ། །སྣང་ཚུལ་ཅིར་ཡང་མིན་པར་མ་ཡིན་པས། །སྣང་
ཚད་རང་རང་སོ་སོའི་སྣང་བ་སྟེ། །རང་གྲོལ་དོན་ལ་མཉམ་བཞག་རྗེས་ཐོབ་ལྡན། །
རྫོགས་པ་ཆེན་པོ་སེམས་སྡེའི་དགོངས་པ་ཡིན། །ཞེས་སོ། །བཀོད་པ་ཆེན་པོ་ལས།
ཡིད་ཅན་རྣམས་ལ་སེམས་ཀྱི་སྡེ། །ཞེས་གསུངས་པས། ཡུལ་ཅན་འཛིན་པས་བཅིངས་
བའི་གང་ཟག་གཙོ་བོར་རྗེས་སུ་བཟུང་བའི་ཕྱིར་འཁོར་འདས་ཀྱི་སྣང་བ་སེམས་སུ་
225



ཀ:ཐོག་སི་ཏུ་ཆོས་ཀྱི་རྒྱུ་རཚེས་ལཛད།
གཏན་ལ་དབབ་ནས། སེམས་ཀྱི་རང་བཞིན་རིག་པའི་ངང་དུ་རང་རང་སོ་སོའི་སྣང་
བ་རང་གྲོལ་གྱི་དོན་ལ་མཉམ་པར་བཞག་པའི་རྫོགས་པ་ཆེན་པོའི་ལྟ་བ་གཏན་ལ་
དབབ་ཚུལ་གྱི་འགྲོས་ཁྱད་པར་ཅན་དེ་རྫོགས་པ་ཆེན་པོ་སེམས་སྡེའི་རྒྱུད་ཀྱི་དགོངས་
པའི་མཚན་ཉིད། ཟུར་དེ་ལྟར་འཐད་དེ། ཡུལ་ཅན་འཛིན་པས་སོགས་ཀྱིས། གདུལ་
བྱའི་གང་ཟག་གི་བློ་རིགས་བསྟན་ཏེ། བདེན་འཛིན་དང་། བདེན་མེད་དུ་འཛིན་པ་
སོགས་འཛིན་པ་ཐམས་ཅད་ཀྱིས་བཅིང་བ་བཟློག་པའི་དོན་དུ་བཅོམ་ལྡན་འདས་
ཀྱིས་འཁོར་ལོ་ཐ་མའི་མདོ་སྡེའི་དགོངས་པ་དང་མཐུན་པར། སློབ་དཔོན་འཕགས་
པ་ལྷས། ཐ་མར་ལྟ་གཞི་ཀུན་བཟློག་པ། ཞེས་གསུངས་པ་ལྟ་བུ་ཡུལ་སྟོང་པ་དང་།
ཡུལ་ཅན་འོད་གསལ་གཉིས་ལས་འདིར་ཡུལ་ཅན་འོད་གསལ་གྱིས་ཡུལ་སྟོང་ཉིད་
ཤུགས་ཀྱིས་རྟོགས་པར་བྱེད་ཅིང་། དེའང་ལྟ་བའི་འཆིང་བ་ཐམས་ཅད་བཤིག་པའི་
དོན། འཁོར་འདས་ཀྱི་སྣང་བ་སེམས་ཞེས་པས། འཁོར་བའི་ཆོས་ཐམས་ཅད་གློ་
བུར་གྱི་དྲི་མས་སེམས་ཉིད་ལ་སྒྲིབ་པའི་ཐ་སྙད་དེ། ཀུན་རྫོབ་འཁྲུལ་པའི་ཡུལ་ཅན་
རྟོག་པའི་དབང་གིས་རྣམ་པར་བཞག་པ་དང་། འདས་ཞེས་པས་ཀྱང་མྱང་འདས་ཀྱི་
ཆོས་ཐམས་ཅད་སེམས་ཉིད་བདེ་གཤེགས་སྙིང་པོའི་རང་གཤིས་ཉི་མ་དང་ཟེར་ལྟར་
འཆར་བ་རྣམས་ལྷུན་གྲུབ་ཀྱི་རྣམ་བཞག་ཐ་སྙད་ཀྱི་དབང་དུ་དང༌། དེའང་རང་གི་
དགོངས་པའི་གཤིས་ལུགས་ལ་ཡུལ་ཡུལ་ཅན་གཉིས་ཀ་ཡིན་མིན་གྱི་མཐའ་དང་
བྲལ་བ་ཡིན་ཀྱང་། དང་པོར་སྣང་བ་སེམས་སེམས་ཀྱིས་ཡུལ་ཅན་དུ་བསྟན་པའི་
དགོས་པས་ཡུལ་ཅན་དེའི་འཆིང་བ་ཞིག་པ་ན། ཡུལ་དེའི་འཆིང་བའང་ཤུགས་ཀྱིས་
ཞིག་ནས་འགྲོ་བའི་ཆེད་དུ་ཡིན། སེམས་ཞེས་པས་སྣང་ཚུལ་ཅིར་ཡང་མིན་པའི་དོན་
དང་། རང་བཞིན་རིག་པ་ཞེས་པ་ཡིན་ཚུལ་ཅིར་ཡང་མིན་པའི་དོན་ནོ། །
226



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རང་རང་སོ་སོའི་ངང་དུ་རང་གྲོལ་ཞེས་པས། ཐེག་པ་རིམ་པ་བརྒྱད་ཀྱི་ལྟ་བ་དང་
གྲུབ་མཐའ་མ། ཡང་ན་བློ་རྣམ་པར་རྟོག་པའི་འཆིང་བ་རང་སར་གྲོལ་བ་ཡིན་ཅིང་།
འདིར་སེམས་རིག་གི་ཤན་འབྱེད་ཡིན་ན་མན་ངག་སྡེ་པའི་ལུགས་ཡིན་མི་དགོས་ཏེ།
སེམས་ཀློང་གི་ལུགས་ལའང་སེམས་རིག་ཤན་འབྱེད་ཡོད་པའི་ཕྱིར། འོན་ཀྱང་ཁྱད་
གཞི་སེམས་ཞེས་པ་འགྱུ་བྱེད་ཀྱི་རེ་དོགས་ཕྲ་བ་ལ་ངོས་བཟུང་ཞིང་། རིག་པ་ཞེས་
པ་མ་བཅོས་པའི་རང་གཤིས་དྲུང་པོ་ལ་འཇོག་པས། དེ་ངོས་འཛིན་རྒྱུ་ལ་ཁྱད་པར་
མེད་ཀྱང་། ངོས་འཛིན་ལུགས་ལ། དང་པོ་ནས་ཤེས་ཉམས་གནས་པའི་ཉམས་སྐྱེས་
རིམ་གྱིས་སེམས་གཏན་ལ་ཕབ་ནས། མཐར་རྟོགས་པའི་ཡེ་ཤེས་རིག་པ་རང་སར་
གྲོལ་བ་ལ་འཇོགས་པར་བྱས་ཏེ་གཏན་ལ་འབེབས་པ་ནི་སེམས་སྡེའི་ལུགས་དང༌།
སྣང་ཉམས་གནས་པའི་གནས་ཐོག་ཏུ་སེམས་གཏན་ལ་ཕབ་ནས། དེ་རྟོགས་པའི་
ཡེ་ཤེས་རིག་པ་རང་སར་གྲོལ་བ་ལམ་དུ་བྱས་ནས་གཏན་ལ་འབེབས་པ་ཀློང་སྡེའི་
ལུགས་དང་། རྣམ་རྟོག་སྐྱེས་པའི་རྩལ་རྫོགས་སུ་གཞུང་ནས་རྣམ་རྟོག་ཡལ་མཚམས་
སེམས་རིག་པའི་ངང་དུ་རང་སར་གྲོལ་གདེང་དུ་བྱས་ནས་རིག་པ་ཉམས་ལས་འདས་
པའི་སྐད་ཅིག་མ་རྗེན་ཅེར་དུ་ངོས་བཟུང་བ་མན་ངག་གི་སྡེའི་ཁྱད་པར་ཏེ། སྔ་མ་
གཉིས་ཀྱིས་ཉམས་ལ་རྩིས་པོ་ཆེ་བྱེད་པས་ཉམས་མི་བརྟན་པ་དང་། ཕྱི་མ་མན་ངག་
གི་སྡེ་པས་ཉམས་ན་བུན་འདྲ་བ་ཡལ་ནས་འགྲོ་ཕྱིར་རྟོགས་པའི་ཡེ་ཤེས་ལ་འཕོ་འགྱུར་
མེད་པས་དང་པོ་ནས་རྟོགས་པར་ཤར་དུ་འགྲོ་བས་ཉམས་ཀྱི་འཕྲང་ལ་འགྲིམ་མི་དགོས་
པའི་ཁྱད་ཆོས་ཡོད་ཅིང་། འདི་གཉིས་ཀ་ལས་དང་པོའི་ལྟ་སྒོམ་གྱི་ངེས་ཤེས་ལ་བརྟན་
མི་བརྟན་དང་། ལྟ་སྒོམ་གྱི་འཛིན་པ་ཕྲ་མོའི་རེ་དོགས་ཡོད་མེད་ཀྱི་ཁྱད་ཆེན་པོ་ཡོད་
དེ༑ གཙོ་བོ་ཉམས་ལེན་དང་སྦྱར་ཏེ་བཤད་ན་ཞིབ་ཆ་ཡོད་དེ།
227



ཀཿཐོག་སཾ་ཏུ་ཆོས་ཀྱི་རྒྱ་མཚོས་མཛད་
གཉིས་པ། སྤྱིར་ལྟ་སྒོམ་གཉིས་མི་འགལ་ཏེ། ལྟ་བ་དང་། དེ་གོམས་པར་བྱེད་པའི་
ཁྱད་པར་ཙམ་ལས་ལྟ་བའི་རྗེས་སུ་སྒོམ་པ་མཐུན་པར་འགྲོ་བ་ཡིན་པའི་ཕྱིར། འོན་
ཀྱང་ཁྱད་པར་གཏན་ལ་འབེབས་པའི་ངེས་ཤེས་ཀྱི་གོ་བ་དང་འབྲེལ་བའི་རྗེས་དཔག་
དང་མངོན་སུམ་གང་གི་རིགས་སུ་གནས་ཀྱང་དང་པོའི་སྐད་ཅིག་མ་དེ་ལྟ་བའི་མཚན་
ཉིད། གཏན་ལ་འབེབས་པའི་ངེས་ཤེས་ཀྱི་དོན་རྗེས་དཔག་དང་། མངོན་སུམ་གང་
གི་རིགས་སུ་གནས་ཀྱང་གཉིས་པའི་སྐད་ཅིག་མ་ཕྱིན་གྱི་གོམས་པའི་རིགས་སུ་གནས་
པ་དེ་སྒོམ་པའི་མཚན་ཉིད། དཔེར་ན་འདུས་བྱས་མི་རྟག་པའི་དོན་རྗེས་དཔག་དང་
མངོན་སུམ་གང་རུང་གིས་གོ་བའི་ངེས་ཤེས་དེ་མི་རྟག་པར་ཤེས་པའི་ལྟ་བ་དང་། འདུས་
བྱས་མི་རྟག་པའི་དོན་རྗེས་དཔག་མངོན་སུམ་གང་རུང་གིས་ཡིད་ལ་ཡང་ཡང་གོམས་
པར་བྱེད་པའི་བློ་དེ་མི་རྟག་པར་གོམས་པའི་བསྒོམ་པ་ཡིན་པ་བཞིན་སྤྱིར་ལྟ་བའི་
རྗེས་སུ་སྒོམ་པ་འོང་ཞིང་སྒོམ་པ་ལ་སྔོན་དུ་ལྟ་བ་འགྲོ་དགོས་པ་ཡིན་མོད། སྒོམ་ཐོག་
ནས་ལྟ་བ་ཚོལ་བ་དང་། ལྟ་ཐོག་ནས་སྒོམ་པ་ཚོལ་བ་དང་། གཉིས་ཀ་རྫོགས་ཆེན་
གྱི་ལུགས་ལ་ཡོད་པས་སྒོམ་པའི་སྔོན་དུ་ལྟ་བ་འགྲོ་དགོས་པ་ཁོ་ནའི་ཁྱབ་མཚམས་
བཟུང་བ་དང་། སྒོམ་རྗེས་སུ་ལྟ་བ་མི་རྟོགས་པར་འདོད་པ་གཉིས་ཀ་རྣམ་པར་འཁྱམས་
སོ༑ ༑
ལྟ་བའི་ངོ་སྤྲད་ཀྱི་འགྲོས་ནི་རྒྱུད་དང་གདམས་ངག་རེ་རེ་ལ་ཡང་ལུགས་སྲོལ་མི་འདྲ་
བ་ཤིན་ཏུ་མང་ངོ་། །དེས་ན་འདིར་བསྒོམ་པ་ལ་སེམས་སྡེའི་ལུགས་སུ་ཁྲེགས་ཆོད་
ཀྱི་གདམས་ངག་ལས། ཐོད་རྒལ་གྱི་ཉམས་བཞིའི་གདམས་པའི་ཁྲིད་ལུགས་མེད་
ཀྱང་། སྤྱིར་ལམ་ཐོད་རྒལ་བ་ཡོད་ཅིང་། སྒོམ་ཚུལ། མ་བཅོས་པའི་ངང་སྐྱོང་བ་
དང་། རྣམ་རྟོག་དགག་སྒྲུབ་དང་བྲལ་བའི་རང་གྲོལ་གྱི་ངང་སྐྱོང་དགོས་པ་མཚུངས་
228



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
མོད། འོན་ཀྱང་། དང་པོར་གནས་པ་གཉིས་པ་མི་གཡོ་བ། གསུམ་པ་མཉམ་ཉིད།
བཞི་པ་ལྷུན་གྲུབ་སོགས་ཀྱི་བཞག་ཚུལ་མི་འདྲ་བ་ཡིན་ནོ། །
གཉིས་པ་ཀློང་སྡེའི་ཁྱད་པར་ལ། ལྟ་བ་དང༌། སྒོམ་པའི་ཁྱད་པར་རོ། །དང་པོ་ནི།
ལྷའི་ཟླ་བའི་དྲིས་ལན་གསང་བའི་གཏེར་མཛོད་དུ། དོན་དམ་ཆོས་དབྱིངས་སྒྲོ་འདོགས་
བྲལ་བའི་ཀློང་། མ་འགགས་རང་གསལ་འཛིན་མེད་རིག་པའི་སྐུ། །རྣམ་ཐར་སྒོ་གསུམ་
ཡངས་བའི་བྷ་ག་རུ། །རྩ་རླུང་ཐིག་ལེ་བདེ་ཆེན་རོལ་པའི་ཉམས། །སོ་མ་རང་གདངས་
ལྷུག་པར་སྐྱོང་བྱེད་པ། །ཐེག་བརྒྱད་མ་འདྲེས་ཨ་ཏིར་ལྷུན་གྱིས་གྲུབ། །ཆོས་བདུན་
ངང་ནས་གསལ་སྟོང་འཛིན་མེད་ཀྱང༌། །སྣང་སྲིད་འཁོར་འདས་ཆོས་སྐུར་ཐག་ཆོད་
པ༑ ༑ཀློང་དགུ་བམ་པོ་ཉི་ཁྲིའི་དགོངས་པ་ཡིན། །ཞེས་གསུངས། ནམ་མཁའ་ཅན་
ལ་ཀློང་གི་སྡེ། །ཞེས་གསུངས་པས། ཡུལ་སྣང་སྟོང་གཉིས་ཚོགས་ཀྱི་འཛིན་པས་འཆིང་
བའི་གང་ཟག་གཙོ་བོར་རྗེས་སུ་བཟུང་བའི་ཕྱིར་དུ་ཡུལ་སྟོང་པ་ཉིད་ཆོས་དབྱིངས་
སུ་སྤྲོས་པའི་མཐའ་ཐམས་ཅད་དང་བྲལ་བར་གཏན་ལ་དབབ་ནས། དེའི་སྣང་ཆ་
ཐམས་ཅད་ཡུལ་ཅན་རིག་པའི་རང་གདངས་སྐུ་དང་ཡེ་ཤེས་འོད་དུ་ཤར་བའི་རྩ་རླུང་
ཐིག་ལེ་གནད་དུ་བསྣུན་པའི་ཐབས་ཁྱད་པར་ཅན་གྱིས། གསལ་སྟོང་འཛིན་མེད་
ཆོས་དབྱིངས་ཀུན་ཏུ་བཟང་མོའི་ཀློང་བྱ་རྩོལ་འགྲོ་འོང་དང་བྲལ་བའི་ངང་ལ་སྐྱེལ་
བས་ཆོས་ཉིད་ཀྱི་ཀློང་དུ་གཞན་འབྱུང་འགོགས་པའི་རྫོགས་པ་ཆེན་པོའི་ལྟ་བའི་གནད་
གཏན་ལ་དབབ་ཚུལ་གྱི་འགྲོས་ཁྱད་པར་ཅན་དེ་རྫོགས་པ་ཆེན་པོ་ཀློང་སྡེའི་རྒྱུད་ཀྱི་
དགོངས་པའི་མཚན་ཉིད། ཟུར་དེ་ལྟར་འཐད་དེ། སྣང་སྟོང་གཉིས་ཚོགས་ཀྱི་འཛིན་
པས་འཆིང་བ་ནི། བདེན་འཛིན་དང་། བདེན་མེད་དུ་འཛིན་པ་གཉིས་ཀ་སོ་སོ་ནས་
སྤྱི་ཙམ་དུ་བཟློག་ཟིན་ཀྱང་། བདེན་པ་རེས་འཇོག་གིས་བདེན་གཉིས་ཐ་དད་དུ་འཛིན་



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
པ་ཡོད་པ་བཟློག་བྱར་བསྟན། བཟློག་ཚུལ་ཡང་བདེན་འཛིན་དང༌། བདེན་མེད་ཀྱི་
ངེས་ཤེས་ལྟ་བུའི་དངོས་འགལ་གྱི་སྤང་གཉན་སྤྲད་དེ་སྤང་ཚུལ་ལྟ་བུ་མ་ཡིན་པར་
བདེན་གཉིས་ཐ་དད་ཀྱི་འཛིན་པ་ཆོས་དབྱིངས་སྟོང་པའི་ཀློང་དུ་སྐྱེལ་ནས་དུ་མ་རོ་
མཉམས་ཀྱི་རྟོགས་པ་ཁྱད་པར་ཅན་གྱིས་དགག་སྒྲུབ་གཉིས་ཀ་ལས་འདས་པ་ཡིན་
པར་བསྟན། ཡུལ་སྟོང་པ་ཉིད་གཏན་ལ་དབབ་ཚུལ་ལ། མདོ་སྔགས་གཉིས་ཁྱད་
པར་རྗེས་དཔག་གཙོ་བོ་དང་། མངོན་སུམ་གཙོ་བོར་བྱེད་མིན་གྱི་ཁྱད་པར་ལ་བརྟེན་
ནས་འཇོག་དགོས་ཤིང་། གཏན་ལ་དབབ་བྱ། ཡུལ་སྟོང་ཉིད་རང་གི་ངོས་ནས།
སྤྲོས་བྲལ་ཡིན་པ་དང་། དེ་མྱོང་བ་གཉིས་སྣང་ནུབ་པའི་ཚུལ་མཚུངས་མོད། དེ་དང་
འདྲ་བ་ལམ་བྱེད་ལས་ལས་དང་པོའི་དུས་རྗེས་དཔག་མངོན་སུམ་གྱིས་འཛིན་པ་གནུབ་
ཆེ་ཆུང་གི་ཐོག་ནས་དབྱེ་བ་ཡིན། སྣང་ཆ་ཡུལ་ཅན་རིག་པའི་འཆར་གདངས་སྐུ་དང་
ཡེ་ཤེས་ཤར་ཚུལ་ལ། བསྐྱེད་རིམ་པའི་རྟོག་བཏགས་བཅོས་མའི་ལྷ་སྐུ་སྣང་གྲགས་
རིག་གསུམ་ལྷ་སྔགས་ཆོས་སྐུར་ཤར་བ་སྣང་ཉམས་དང་། ཞུ་བདེའི་ཡེ་ཤེས་ཀྱི་སྟོབས་
ལས་སྐྱེས་པའི་ཉམས་ཀྱི་འཆར་ཆ་སྣང་གྲགས་ལྷ་སྔགས་རིག་པའི་རོལ་པར་ཤར་
བའི་རྫོགས་རིམ་ཤེས་ཉམས་དང་། ཀློང་སྡེ་བ་འདི་ཡི་ལུགས་ལ་རགས་པའི་དབུ་
མ་དང་། རགས་པའི་ཡེ་ཤེས་ཀྱི་རླུང་གི་འཆར་ཆ་ཤེས་ཉམས་རིག་པའི་ཆར་གཏོགས་
པ་དང་མན་ངག་གི་སྡེ་པས་ཤིན་ཏུ་ཕྲ་བའི་དབུ་མ་དང་། ཡེ་ཤེས་ཀྱི་རླུང་བྱེད་པས་
བཅིངས་པའི་ལྟ་སྟངས་སོགས་ཀྱིས་གཟིར་བས་རིག་གདངས་ཀྱི་འཆར་ཆ་ཡིན་པའི་
ཁྱད་པར་ལས། འཆར་རྒྱུ་སྐུ་དང་ཞིང་ཁམས་ལྷ་སྔགས་ཀྱི་རྣམ་པ་ཡིན་པ་ལ་ཁྱད་
མེད་ཅིང་། དེ་ལྟ་བས་གཏན་ལ་འབེབས་པའི་དུས་སུ་གཞི་ལ་བཞུགས་ཚུལ་དང་།
མཐུན་པར་ལམ་གྱིས་གཏན་ལ་དབབ་པའི་ལྟ་བའི་ཁྱད་པར་དང་། དེ་སྣང་ཚུལ་ལ་
230



མན་ངག་རྫོ་གས་པ་ཆེན་པོའི་ནང་ཐོར་བུའྀ་སྐོར།
དུང་དཀར་པོ་མིག་སྐྱོན་ཅན་ལ་སེར་པོར་སྣང་བ་བཞིན་འཁྲུལ་པའི་ངོར་མི་སྣང་ཡང་
གནས་ཚུལ་ལ་ཡེ་ནས་སངས་རྒྱས་པའི་དོན་དཔལ་གསང་བ་སྙིང་པོ་ལ་སོགས་པ་
ལས་གསུངས་པ་གཉིས་མཚུངས་ཤིང་། འདི་ཉིད་མདོ་ལུགས་སུའང་དག་པ་ལ་
གནས་པའི་སྐབས་སུ་ཞིང་སྦྱང་བ་དང་འབྲེལ་རྡུལ་གཅིག་སྟེང་ན་རྡུལ་སྙེད་ཀྱི་སངས་
རྒྱས་བཞུགས་པའི་སྤྱོད་ཡུལ་ལ་འཇུག་པར་གསུངས་པ་དེ་སྔགས་ལུགས་སུ་ལས་
དང་པོ་པའི་ཉམས་ལེན་དུ་བཟུང་ནས་འོང་བ་ལ་སྣང་བ་རྣམ་པར་དག་དགོས་པ་དང་།
སྐྱེ་ཤི་བར་དོ་སྐུ་གསུམ་ལམ་ཁྱེར་དང་། དེ་ལས་སངས་རྒྱས་གཟུགས་སྐུ་དང་འདྲ་
བའི་རྣམ་པ་ལམ་བྱེད་སོགས་སྔགས་གསར་མ་པ་རྣམས་ཀྱིས་ཐ་སྙད་མཛད་པ་ཡིན་
ནོ༑ ༑
ཐབས་ཁྱད་པར་ཅན་ཞེས་པས་དེ་རྣམས་ལས་ཀློང་སྡེའི་ལུགས་དེ་དམིགས་གསལ་
བསྟན། གསལ་སྟོང་ཞེས་པས། ཀློང་སྡེའི་ལུགས་ལ་རིག་པའི་གསལ་ཆའི་ཉམས་
གཙོ་བོར་བསྟན་ལ། སེམས་སྡེའི་ལུགས་ལ་རིགས་པའི་བདེ་ཉམས་རགས་པ་ངོས་
བཟུང་བ་ཤས་ཆེ་བ་དང༌། མན་ངག་གི་སྡེའི་ལུགས་ལ་རིག་པའི་དྭངས་ཆ་གཙོ་བོར་
སྟོན་དགོས་པ་རྣམས་བཤད་ཀུན་ཏུ་བཟང་མོའི་ཀློང་ཞེས་པའི་ཆོས་སྐད་དེ་ཡུལ་དབྱིངས་
མཐའ་བྲལ་ལ་སྐྱེལ་བའི་བློ་ཡི་གཏད་སོ་ཞིག་གམ་མཛུབ་མོ་འཛུགས་པ་ཡོད་པས་
ད་དུང་མན་ངག་གི་སྡེ་ལ་ལྟོས་ན་གྲུབ་མཐའི་སྒྲོ་འདོགས་ཡོད་པར་བསྟན། བྱ་རྩོལ་
འགྲོ་འོང་བྲལ་བ་ཞེས་པས་སེམས་སྡེའི་ལུགས་སུ་ཉམས་མང་པོ་སྐྱེས་རིམ་བཞིན་ངོ་
སྤྲོད་དགོས་པ་འདི་ལ་ལྟོས་ན་རྩོལ་བཅས་དང༌། ཀློང་སྡེ་ལ་དེ་ལྟ་བུའི་ཉམས་ཀྱི་རིམ་
གྱི་སྤྲོས་པ་མེད་མོད། འོན་ཀྱང་ཆོས་ཉིད་ཀྱི་ཀློང་དུ་གཞན་འབྱུང་འགོག་པ་ཞེས་པས་
ཡུལ་ཅན་ནང་སེམས་སྣང་དུ་བསྟན་པ་གོམས་པར་བྱས་ནས་ཡུལ་བཟུང་བས་འཆིང་
231



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད་
བའི་གང་ཟག་ལ་གཟུང་ཡུལ་བདེན་མེད་སྤྲོས་བྲལ་ཆེན་པོར་གཏན་ལ་ཕབ་པ་ཡིན་
གཉིས་པ་སྒོམ་པའི་ཁྱད་པར་ནི། གསལ་བའི་གནད་ཀྱི་བརྡ། མི་རྟོག་པའི་གནད་
ཀྱི་བརྡ། བདེ་བའི་གནད་ཀྱི་བརྡ། དབྱེར་མི་ཕྱེད་པའི་བརྡ་སྟེ་བརྡའ་བཞི་སོགས་ལ་
བརྟེན་ནས་ཉམས་སུ་ལེན་ཏེ། བཞི་པ་དམིགས་བསལ་གྱི་རང་ལུགས་བཤད་པ་ལ།
ཀུན་མཁྱེན་ཆོས་ཀྱི་རྒྱལ་པོ་ཀཿཐོག་སྔ་རབས་པས་བཞེད་པའི་རྒྱུད་ཀྱི་དབྱེ་བ་དང་།
ཁྲིད་ཚུལ་ངོ་སྤྲོད་གནད་དུ་དྲིལ་བའོ། །དང་པོ་ནི་སེམས་སྡེ་དང༌། ཀློང་སྡེ་དང༌།
རྒྱུད་སྡེ་དང་། བྲམ་ཟེའི་སྐོར་དང་། ལ་བཟླ་རྒྱལ་པོ་དང་། མན་ངག་གི་སྐོར་ཏེ་སྐོར་
དྲུག་ཏུ་བཞེད། དེ་ཡང་རྨད་བྱུང་དང་། རིག་པ་མཆོག་དང་། བཀྲ་ཤིས་མི་འགྱུར་
གསལ་བར་གནས་པའི་རྒྱུད་སོགས་བཅོ་བརྒྱད་ལྟ་བུའི་སེམས་སྡེའི་རྒྱུད་དང་། བི་
རོ་གཡུ་སྒྲ་སྔ་འགྱུར་ལྔ་དང་། ཕྱི་འགྱུར་བཅུ་གསུམ་སོགས་ཡོད། ཀློང་སྡེ་ལ། ཕྱི་
རྩིས་རྒྱའི་སྐོར་ལ། ཀློང་ཆེན་རབ་འབོག་སོགས་གཟེར་བུ་བརྒྱ་དང་བརྒྱད་ཅུ། ནང་
གསང་རྒྱའི་སྐོར་ལ། ཀུན་ཏུ་བཟང་པོ་རིག་པ་རང་རྩལ་ཤར་བ་སོགས་མན་ངག་
བརྒྱ་དང་བརྒྱད་ཅུ། གསང་བ་རྒྱུད་བུ་ཆུང་ལ། རིན་པོ་ཆེ་བཀོད་པ་སོགས་བསམ་
གཏན་བརྒྱ་དང་བརྒྱད་ཅུ། དགོངས་པ་གཏད་རྒྱའི་སྐོར་ལ། ཀློང་རབ་འབྱམས་རྒྱལ་
པོ་སོགས་ལ་བཟླ་སྟེ་ཐག་ཆོད་པའི་རྒྱུད་བརྒྱ་དང་བརྒྱད་ཅུ་སོགས་སོ། །
རྒྱུད་སྡེའི་སྐོར་ལ། ནམ་མཁའ་མཐའ་དང་། ཉ་མོ་འཁོར་ལོའི་རྒྱུད་ལ་སོགས་པ་རྒྱུད་
བཞི་བཅུ་ཞེ་གཉིས་མན་ངག་དང་བཅས་པ། བྲམ་ཟེའི་སྐོར་ལ། བྲམ་ཟེ་རྩ་བའི་རྒྱུད་
དྲུག མན་ངག་གི་རྒྱུད་སུམ་ཅུ་སོ་དྲུག་ཡོད། བྲམ་ཟེའི་རྩ་རྒྱུད་དྲུག་ནི། ནམ་མཁའ་
ཀློང་ཡངས། ཡེ་ཤེས་གཏིང་རྫོགས། ཀུན་ཏུ་བཟང་པོ་ཡེ་ཤེས་ཀློང་ཡངས་ཀྱི་རྒྱུད་
232



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དང༌། རང་བྱུང་བདེ་བའི་འཁོར་ལོའི་རྒྱུད་དང་། ངེས་དོན་འདུས་པ་གཏེར་གྱི་རྒྱུད་
དང༌། འཁོར་བ་རྩད་ནས་གཅོད་པའི་རྒྱུད་དང༌། སྤྱི་རྒྱུད་ཡེ་ཤེས་ནམ་མཁའ་དང་
མཉམ་པ་སོགས་སོ། །ལ་བཟླ་རྒྱལ་པོ་ལ། བཀྲ་ཤིས་དུས་ཚོད་འཛིན་པ་ཁུ་བྱུག་གི་
རྒྱུད་དང་། ཡོན་ཏན་རྩལ་ཆེན་རྫོགས་པའི་རྒྱུད་སོགས་རྩ་རྒྱུད་ལྔ་དང༌། ཡན་ལག་
གི་རྒྱུད་སྡེ་བརྒྱད། མན་ངག་གི་སྐོར་ལ། གབ་པ་འཁོར་ལོའི་སྐོར་དང་། རིག་པ་
གནད་ལ་འབེབས་པ་བསྒོམ་པའི་སྐོར་དང༌། ཆོས་ཉིད་མ་བུ་སྤྲད་པ་རྫོང་འཕྲང་གི་
སྐོར། རང་གྲོལ་མངོན་སུམ་སྟོན་པ་རྒྱུད་ཐ་མའི་སྐོར་སོགས་ཡོད་དོ། །
གཉིས་པ་ལ། ལྟ་བའི་ངོ་སྤྲོད་དང་། སྒོམ་པའི་བཞག་ཐབས་སོ། །དང་པོ་ནི། རྗེ་བཙུན་
བླ་མ་ཀཿཐོག་པ་ཆེན་པོའི་ལུགས་ཀྱི། རང་བཞིན་སྐྱེ་མེད་དང་། རོལ་པ་འགགས་
མེད་དང༌། མཚན་ཉིད་དབྱེར་མེད་དང་། ངོ་བོ་རང་གྲོལ་གྱི་གཏན་ཚིག་བཞིའོ། །
དང་པོ་ནི། འཁོར་འདས་གཉིས་སྣང་གི་ཡུལ་འདི་རྣམས་ཆོས་ཅན། སྣང་ཙམ་ཉིད་
ནས་རང་བཞིན་སྐྱེ་བ་མེད་དེ། སྣང་བ་སྣ་ཚོགས་སུ་ཤར་བའི་ངོ་བོ་མ་བཅོས་པའི་
ཕྱིར། ཞེས་སྣང་བས་སྟོང་པ་དང་། དེས་སྟོང་པའི་གཏན་ཚིགས་སུ་གཞལ་ནས་ཕྱོགས་
སུ་མ་ལྷུང་བ་གཉུག་མ་བབས་ཀྱིས་གཉུག་མའི་གཤིས་མཚོན་པ་འདི་ཆོས་འདི་པའི་
ལུགས་ཀྱི་ཁྱབ་པའོ། །གཉིས་པ་ནི། གཉིས་སྣང་གི་ཆོས་འདི་རྣམས་ཆོས་ཅན། རོལ་
པ་འགག་པ་མེད་དེ། སྟོང་པ་ཆོས་ཀྱི་དབྱིངས་ལས་ཤར་བའི་རྟེན་འབྲེལ་ཡིན་པའི་
ཕྱིར། ཁྱབ་པ་བདེན་པར་མེད་པས་སྣ་ཚོགས་སུ་ཤར་དུ་རུང་ཞིང་དངོས་པོ་དང་དངོས་
མེད་བདེན་གྲུབ་ཡིན་ན་སྐྱེ་བ་མི་འཐད་པའི་ཚུལ་འཕགས་པ་ཀླུ་སྒྲུབ་དབུ་མ་ལས་
གསུངས་པ་དང་། རྫོགས་པ་ཆེན་པོའི་རང་ལུགས་སུ། ཡུལ་གཟུང་བ་དང་ཡུལ་ཅན་
དེར་ཞེན་པའི་བདེན་འཛིན་རྣམ་རྟོག་ཆོས་ཅན། དགག་མི་དགོས་ཏེ། རང་བཞིན་སྐྱེ་
233



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
མེད་ཡིན་པའི་ཕྱིར། ཡང་། དེ་ཆོས་ཅན་བསྒྲུབ་མི་དགོས་ཏེ་རོལ་པ་འགག་མེད་ཡིན་
པའི་ཕྱིར། ཞེས་པས་སྤང་བླང་དགག་སྒྲུབ་བྲལ་བའི་ལུགས་སུ་ཡིན་ལ། དེའི་ཁྱབ་
པ་ནི་ཕན་ཚུན་ལྟོས་གྲུབ་ཀྱིས་སོ་སོར་ངོ་འཕྲོད་པ་འོང་ངོ༌། །
གསུམ་པ་ནི། གཉིས་སྣང་གི་ཆོས་འདི་རྣམས་ཆོས་ཅན། མཚན་ཉིད་སྣང་སྟོང་སྐྱེ་
འགགས་དབྱེར་མེད་ཡིན་ཏེ། ཆོས་ཉིད་ཀྱི་བཞུགས་ཚུལ་ལ་ལྟོས་པ་མི་འགྲུབ་པའི་
ཕྱིར་རྟགས་གྲུབ་སྟེ། ཆོས་ཉིད་ནི་མ་བཅོས་པ་ཡིན་པའི་ཕྱིར། ཁྱབ་པའང་། ལྟོས་
པ་ནི་ཆོས་ཅན་གཉིས་སྣང་མི་ནུབ་པའི་མཚམས་དང་ལྟོས་མེད་ནི་ཆོས་ཉིད་གཉིས་
སྣང་ནུབ་པའི་གནད་ཀྱིས་སོ། །འདིའི་གནད་ཀྱིས་ཆོས་ཐམས་ཅད་རྟེན་འབྲེལ། དེ་
སྟོང་པ་དང༌། དེའང་དབྱེར་མེད་པས་ཐ་དད་ན་མེད་པའི་རང་བཞིན་ལ་སྟོང་ལ་རྟེན་
འབྲེལ་དུ་ཤར་དུ་ཡོད་པའི་ཐ་སྙད་བྱར་རུང་ཡང་། སྟོང་པ་རྟེན་འབྲེལ་མིན་པ་ནི་མ་
བཅོས་པའི་རྒྱུ་མཚན་གྱིས་ཏེ། བུམ་སོགས་ཀྱི་སྟེང་ནས་ལོགས་སུ་སྟོང་པ་མེད་ཀྱང་།
བུམ་སོགས་མཐོང་བས་སྟོང་ཉིད་མཐོང་བ་མ་ཡིན་པ་བཞིན་ཏེ། བུམ་སོགས་རྟེན་
འབྲེལ་དང་། བུམ་སོགས་ཀྱི་རང་བཞིན་སྟོང་པ་ཡིན་པ་བཞིན། དོན་འདི་བཅིང་
གྲོལ་གཞི་ལ་མེད་པའམ། སེམས་རང་བཞིན་འོད་གསལ་བ་དང་། རང་བཞིན་བཅོས་
མིན་དུ་བསྒྲུབ་པ་དང་། འཁོར་འདས་གཉིས་མེད་སོགས་མདོ་སྔགས་ཐམས་ཅད་དུ་
གསུངས་མོད། རྫོགས་པ་ཆེན་པོ་ལས་གསུངས་པ་ལྟར། ཐ་མལ་གྱི་ཤེས་པ་རིག་པ་
སྐད་ཅིག་མའི་རང་ཐོག་ནས་ངོ་སྤྲོད་དེ། དེའི་ངོ་བོ་རིག་སྟོང་བསམ་གྱིས་མི་ཁྱབ་པའི་
ཡེ་ཤེས་ཀྱི་ངང་སྐྱོང་བའི་ཐབས་འདི་འདྲའི་མངོན་སུམ་གྱི་ཁྱབ་པ། རང་རིག་མངོན་
སུམ་གྱི་ཐོག་ཏུ་བསྒྲུབ་པ་འདི་ནི། ཡོད་པ་མིན་ནོ། །དེའང་ཕྱག་རྒྱ་ཆེན་པོ་ལས་ཀྱང་
འོད་གསལ་གཉུག་མ་མ་བཅོས་པའི་ཡེ་ཤེས་ལ་འཇོག་ཐབས་གསུངས་པ་སོགས་
234



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
མཐུན་པའི་གྲུབ་དོན་སྤྱིར་ཆེན་པོ་རྣམ་གསུམ་མཚུངས་ནའང་། ཉམས་ཞེན་གྱི་འགྲོས་
ཆོད་པའི་རིག་པ་ལ་དག་མཉམ་ཆེན་པོའམ། དུ་མ་རོ་གཅིག་སྟེ། གཟུང་འཛིན་དུ་
མ་དབྱིངས་ཡེ་དབྱེར་མེད་གཅིག་གིས་དུས་གཅིག་ལ་ཆོད་པའི་རང་བབས་ལྷུག་པའི་
རྫོགས་ཚུལ་གྱི་རང་གཤིས་སྐྱོང་བ་འདིས་ཁྱད་པར་འཕགས་ཏེ་གཟུང་འཛིན་ཡུལ་
གྱི་རྗེས་དུ་མ་རོ་མཉམ་དུ་པར་རྒྱས་འདེབས་དགོས་པའི་སྐྱེ་འགག་གི་གྲངས་འདེད་
དང་། སྐྱོན་ཡོན་གྱི་འཆིང་བ་རང་གྲོལ་མ་ཡིན་པར་སྐྱོན་ཡོན་དུ་བསྒོམ་པའམ།
རྣམ་རྟོག་ཆོས་སྐུར་སྒོམ་པའི་རྣམ་རྟོག་ལམ་སྒྱུར་དུ་འགྲོ་བའི་ཁྲིད་ཚུལ་ལས་ཕྱག་
རྫོགས་ཀྱི་ཁྱད་པར་ཞིབ་ཏུ་འབྱེད་དེ་འོག་ཏུའང་འབྱུང་ངོ༌། །
བཞི་པ་ནི། གཉིས་སྣང་གི་ཆོས་འདི་རྣམས་ཆོས་ཅན། རྟོགས་ན་བཅིང་གྲོལ་མེད་
པར་རང་སར་གྲོལ་བ་ཡིན་ཏེ། ཆོས་ཉིད་འགྱུར་བ་མེད་པ་ཡིན་པའི་ཕྱིར། རྟོགས་
ན་ཞེས་པས་རང་བཞིན་གནས་ལུགས་དེ་ལྟར་ཡིན་ཀྱང་། ངོ་མ་ཤེས་ན་མི་ཕན་པར་
བསྟན། ཁྱབ་པ་ནི། བྱུང་ཡང་སྟོང་པ་ཉིད་ལས་བྱུང་། གྲོལ་ཡང་སྟོང་པའི་ངང་དུ་གྲོལ།
གནས་ཀྱང་སྟོང་པའི་རང་བཞིན་དུ་གནས་ཏེ། སྣང་སྟོང་ཟུང་འཇུག་གི་གནད་ཀྱིས་
འཁྲུལ་པའི་སྒྲིབ་གཉིས་རང་གྲོལ་གྱི་ཀློང་དུ་ཞིག་པའི་དོན་ངོ་བོ་ཡིན་ལུགས་ཀྱི་བཞུགས་
ཚུལ་མཐའ་ཀུན་འགོགས་པར་བསྟན། གཞན་ཡང་རང་བཞིན་སྐྱེ་མེད་ཡིན་ཏེ། རོལ་
པ་འགགས་མེད་ཡིན་པའི་ཕྱིར། རོལ་པ་འགགས་མེད་ཡིན་ཏེ། མཚན་ཉིད་དབྱེར་
མེད་ཡིན་པའི་ཕྱིར་སོགས། སྔ་མ་སྔ་མ་ཕྱི་མ་ཕྱི་མའི་གཏན་ཚིགས་ཀྱིས་བསྒྲུབ་པ་
ཡིན་ནོ། །གཞན་ཡང་གཏན་ཚིགས་གསུམ་དང་། གཉིས་དང་། གཅིག་སོགས་རྒྱུད་
གཞུང་ནས་གསུངས་པ་མང་ཡང་གནད་འདི་དག་སྟེ། འདི་བའི་ལུགས་ལ། སྣང་བ་
སེམས། སེམས་སེམས་ཉིད་སྐྱེ་མེད་ཡིན་པས། སྣང་བ་ཆོས་ཉིད་དང༌། སྡུག་བསྔལ་
235



ཀཐོག་སི་ཏུ་ཆོས་ཀྱི་རྒྱ་ར་ཚེས་པ་རང
སྟོང་པ། སྟོང་པ་བདེ་ཆེན་དུ་སོང་བས་འཁྲུལ་པ་ཉིད་མ་འཁྲུལ་བ་སྐུ་གསུམ་དང་རྣམ་
རྟོག་གི་ངོ་བོ་ཆོས་སྐུ་རང་གྲོལ་དུ་གསུངས་པ་སོགས་ཆོས་སྐད་ཁྱད་པར་བ་འགའ་
མཛད་དེ། གཉིས་པ་ནི། རང་བཞིན་སྐྱེ་མེད་དང་མཐུན་པར་དུ་མ་རོ་གཅིག་ཏུ་ལྟ་བ་
སྟེ༑ དུ་མ་རོ་གཅིག་ཅེས་པ་གཅིག་དང་དུ་མར་བྲལ་བའི་ངང་དུ་གཅིག་པའི་དོན་ལ་
གོ་དགོས་ཀྱི། ཀ་བའི་ཆོས་ཉིད་དང་བུམ་པའི་ཆོས་ཉིད་གཅིག་ཅེས་པ་ལྟ་བུའི་དོན་
ལ་གོ་བར་མི་བྱའོ། །དུ་མ་རོ་གཅིག་ཏུ་ལྟ་བའི་དོན་ལ་གོམས་པར་བྱས་པས། དགོས་
ཆེད་དངོས་མཚན་དུ་འཛིན་པ་གྲོལ་ཟེར་དགོས། དངོས་མཚན་དུ་འཛིན་པ་བཟློག་
ཟེར་ན་ལམ་འོག་མའི་ཆོས་སྐད་ལགས། རོལ་པ་འགགས་མེད་ཀྱིས་ཆོས་ཐམས་
ཅད་ཆོས་ཉིད་སྐྱེ་བ་མེད་པའི་རང་གཟུགས་འཁོར་འདས་སྣ་ཚོགས་སུ་ཤར་བའི་དོན་
ཤེས་ནས་སྤང་བླང་དགག་སྒྲུབ་མ་བྱས་པར་གང་ཤར་ལ་ཅེར་གྱིས་བལྟས་པས། དགོས་
ཆེད་སྣང་སྟོང་ཐ་དད་དམ་སྣང་སྟོང་རེས་འཇོག་ཏུ་ལྟ་སྒོམ་གྱི་དམིགས་འཛིན་ལས་
རང་གྲོལ། རིག་པ་རང་གྲོལ་གྱིས། ཡུལ་སྟོང་ཉིད་དུ་རྟོགས་ཤིང་ཡུལ་ཆོས་རྟེན་འབྲེལ་
དུ་མ་འདྲེས་པའི་དོན་ཡུལ་ཅན་ལ་འཛིན་ཞེན་ཤུགས་ཀྱིས་འགགས་པའི་རིག་པ་ལ་
མ་སྐྱེས་མ་འགགས་དབྱེར་མེད་གསུམ་རོ་མཉམ་དུ་སོང་བས། དགོས་ཆེད་གྲུབ་མཐའི་
སྒྲོ་བཏགས་སོགས་ཞིག་པའི། ཆོས་ཀུན་རང་བྱུང་མ་འདྲེས་ཡོངས་རྫོགས་སུ་ཤར་
བའི་གོམས་ཐབས་ལ། དབང་རབ་རྟོགས་པའི་དོན་ལ་གནས་པ་ཙམ་གྱིས་གྲོལ་བ་
དང་། འབྲིང་རྟོགས་དོན་ལ་གཉུག་བསྲིང་ནས་ཉམས་སུ་བླངས་ནས་གྲོལ་བ་དང་།
ཐ་མ་གདམས་ངག་གིས་ངོ་སྤྲད་དེ་ཉམས་རིམ་སྐྱེས་པའི་གྲོལ་ལུགས་ཏེ། འདི་ནི་
སྣང་བ་སེམས་མཐར་སོང་བའི་སེམས་སྡེ་སྟེ། སེམས་སྡེ་ལྟར་ཡུལ་ཅན་ལ་ཚུར་མི་
བསྡུ། ཀློང་སྡེ་ལྟར་ཡུལ་དབྱིངས་ཐོག་ཏུ་ཕར་མི་སྐྱེ་བར། མན་ངག་གི་སྡེ་བའི་རང་
236



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལུགས་སྤྲོ་བསྡུ་དང་བྲལ་བར་བཞག་ཅེས་བཞེད་པ་ལྟ་བུའི་སེམས་སྡེ་སྤྱི་ལུགས་ལྟར་
ཡུལ་ཅན་ཁོ་ན་གཙོ་ཆེ་བའི་མཐར་སོང་བ་ཞིག་ཀྱང་ཡིན་ནོ། །དེས་ན་འཇམ་དབྱངས་
ཀཿཐོག་པའི་དགོངས་བཞེད་འདི་ནི་སེམས་སྡེ་སྤྱིར་བཏང་གི་འདོད་པ་ལྟར་མིན་པས་
ཀུན་མཁྱེན་ཆེན་པོ་ཀློང་ཆེན་པ་དང༌། དགོངས་པའི་བབས་སོ་གཅིག་ཏུ་ཤེས་པར་
བྱའོ། །གཏན་ཚིགས་བཞིས་འཛིན་པ་སྤང་ཚུལ་ལ། དང་པོས་བདེན་འཛིན། གཉིས་
པས་བདེན་མེད་དུ་ལྟ་བ་སོགས་མཚན་མར་འཛིན་པ། གསུམ་པས་བདེན་གཉིས་ཐ་
དད་དུ་ལྟ་བ། བཞི་པས་དབྱེར་མེད་སོགས་ཀྱིས་གྲུབ་མཐའི་སྒྲོ་འདོགས་ཐམས་ཅད་
དུ་སྤང་བའོ། །རྫོགས་པ་ཆེན་པོའི་ལུགས་སུ་སྒྲིབ་གཉིས་ཀྱི་ངོས་འཛིན་ལ། ཉོན་
སྒྲིབ་ལ་ཉོན་མོངས་པ་ཙམ་ཞིག་སྒྲིབ་པར་མི་འཇོག་སྟེ། ཉོན་མོངས་པ་རང་སར་གྲོལ་
བས་འཆིང་བྱེད་དུ་མ་གྲུབ་པའི་དོན་མ་རྟོགས་པའི་ཉོན་མོངས་འཆིང་བྱེད་དུ་ལྟ་བའི་
ཡུལ་རྗེས་འབྲང་བ་དང་། དེ་དགག་པ་སོགས་ཀྱིས་ཉོན་མོངས་པ་དེར་གྱུར་བའི་སྐྱེ་
འགག་གྲངས་འདེད་ཀྱི་སྤང་གཉེན་དེ་ཡིན། ཤེས་སྒྲིབ་ཀྱི་ངོས་འཛིན་ལ། ཤེས་པར་
གྱུར་པའི་གཉིས་སྣང་ཐམས་ཅད་ལ་འཇོག་སྟེ། དེའང་གཉིས་སྣང་དེའི་རང་བཞིན་
མ་བཅོས་པ་དེ་མ་ཡིན་པའི་གཉིས་སྣང་དེ་ལྟར་ཤར་བའི་ཤེས་པ་བཅོས་པ་དང་།
གཉིས་སྣང་དེ་འགོག་བྱེད་ཀྱི་རིགས་པའི་ཕྲེང་བ་མང་པོས་རེ་དོགས་འདོར་ལེན་བྱེད་
པའི་གཉེན་པོའི་ཤེས་པ། དབུ་མ་པ་ལྟར་དགག་པ་ལྷུར་ལེན་དང༌། བདེ་སྟོང་ཕྱག་
ཆེན་པ་ལྟར་སྒྲུབ་པ་ལྷུར་ལེན་དང་། གནས་ལུགས་ཕྱག་ཆེན་པ་ལྟར་དགག་སྒྲུབ་བྲལ་
ཡང་རྒྱས་འདེབས་སུ་སོང་བ་རྣམས་ནི་སྐབས་འདིར་ཤེས་སྒྲིབ་ཏུ་དོན་གྱིས་ཐོབ་སྟེ་
ཤིན་ཏུ་ཕྲ་བའི་ཕྱིར་རོ། །དེ་ལྟར་ན་སྣང་གསུམ་སྟོང་བཞིའི་དྲི་མ་ཐམས་ཅད་སྐབས་
འདིར་ཤེས་སྒྲིབ་ཏུ་འགྱུར་ཏེ་དེའང་ཞིབ་ཏུ་ཤེས་དགོས་སོ། །
237



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
དེས་ན་དེ་སྤང་ཚུལ་ལ་གོང་དུ་བཤད་པ་ལྟར། དང་པོ་བས་ཞི་ལྷག་རེས་འཇོག་གིས་
གནས་པ། གཉིས་པ་ཞི་ལྷག་ཟུང་འཇུག་གིས་མི་གཡོ་བ་སྟེ་སྒོམ་བློའམ་ཆེད་བྱས་
ཅན་དང་འབྲེལ་བར་ཉོན་སྒྲིབ་ཅི་རིགས་སྤང་། །
གསུམ་པ་མཉམ་ཉིད་དེ་མཉམ་རྗེས་དབྱེར་མེད་དུ་སོང་བས་འཕགས་ལམ་གྱི་ཡེ་ཤེས་
ལ་མངའ་འབྱོར་ཏེ་ཉོན་སྒྲིབ་ཟད་པར་དང་ཤེས་སྒྲིབ་ཅི་རིགས་སྤང་། བཞི་པ་ལྷུན་
གྲུབ་ཀྱི་དགོངས་པས་ཤེས་སྒྲིབ་དྲུང་འབྱིན་དུ་སྤངས་ཏེ་འདི་གཉིས་ནི་སྒོམ་བློའམ་
རྩོལ་བཅས་མ་ཡིན་པའི་ཕེལ་མེད་ཀྱིས་སྤང་ཚུལ་ལོ། །ཞར་ལ་སེམས་ཀློང་དག་ལ་
ཨོ་རྒྱན་གཏེར་བདག་གླིང་པའི་བཞེད་པ་བཀོད་ན། སྤྱིར་མདོ་སྔགས་ཀྱི་ལྟ་སྒོམ་གྱི་
ཁྱད་པར་ལ། དམིགས་ཡུལ་གྱི་མཚན་མ་འགོག་བྱེད་མདོ་ལུགས་ཐོས་བསམ་ལ་བརྟེན་
ནས་དབུ་མ་ལ་སོགས་པ་དཔྱད་པའི་ལྟ་བསྒོམ་གཙོ་བོར་གྱུར་པའི་ལུགས་དང་། །
དམིགས་པ་པོ་ཡུལ་ཅན་སྣང་ཞེན་དུ་འཛིན་པའི་མཚན་མ་འགོག་བྱེད་སྔགས་ལུགས་
འཇོག་པའི་ལྟ་སྒོམ་གཙོ་བོར་གྱུར་པ་གཉིས་ཡིན། བྱེ་བྲག་ཕྱག་རྫོགས་ཀྱི་ཁྱད་པར་
ལ༑ ཆོས་ཅན་གང་ཤར་གྱི་སྣང་བ་ལ་ཆོས་ཉིད་ཀྱི་ཕྱག་རྒྱས་ཕར་བཏབ་ནས། སྣང་
རིག་ངོས་བཟུང་དང་བྲལ་བའི་གསལ་སྟོང་དུ་སྐྱེལ་བ་ཕྱག་ཆེན་པའི་ལུགས། ཆོས་
ཐམས་ཅད་ཆོས་ཉིད་བྱང་ཆུབ་ཀྱི་སེམས་རང་བྱུང་ཡེ་ཤེས་ཀྱི་དབྱིངས་སུ་ཚུར་རྫོགས་
པས། རང་བྱུང་གི་ཡེ་ཤེས་འཁོར་འདས་སུ་གྲུབ་པ་མེད་པས་ཡེ་གྲོལ་སྤང་བླང་ལས་
འདས་པར་འདོད་པ་རྫོགས་པ་ཆེན་པོའི་ལུགས། རྫོགས་ཆེན་སེམས་སྡེ་ནི་ཅིར་སྣང་
སེམས་ཡིན་ལ། སེམས་ཉིད་རང་བྱུང་གི་ཡེ་ཤེས་སུ་ཤར་བས། རང་བྱུང་གི་ཡེ་ཤེས་
ལས་གཞན་དུ་གྱུར་པ་མེད་པ་ལ་དགོངས་པ་སྟེ། འདི་ལམ་གྱི་སྣེ་ཁྲིད་ཚུལ་ཕྱག་ཆེན་
དང་འདྲ་ཤས་ཆེ་མོད། དོན་ལ་ཁྱད་པར་ཆེ་སྟེ། ཕྱག་ཆེན་པས་ཡུལ་ལ་ཕར་རྒྱས་
238



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འདེབས་པ་ཡིན་ལ། སེམས་སྡེ་བས་ཡུལ་ཅན་སེམས་ཉིད་རིག་སྟོང་ཀ་དག་ཏུ་གཏན་
ལ་འབེབས་པའི་ཕྱིར་རོ། །ཀློང་སྡེ་ནི། ཆོས་ཉིད་ཀུན་ཏུ་བཟང་མོའི་ཀློང་ལས་འགྲོ་
ས་གཞན་མེད་པར་སྨྲ་བ་ཡིན་པས། ཆོས་ཉིད་ཀྱི་ཀློང་ལས་གཞན་འབྱུང་འགོགས་
པ་ལ་དགོངས་པ་སྟེ། འདིས་འོད་གསལ་ལ་རྩིས་པོ་ཆེར་བྱེར་བྱེད་པ་གསར་མའི་
རིམ་ལྔ་དང་ཆ་འདྲ་མོད། དོན་ལ་ཁྱད་པར་ཆེ་སྟེ། རིམ་ལྔ་ནི། རླུང་ལྔས་བྱེད་བཅིང་
གི་གནད་ལས་སྒྱུ་ལུས་སྟོང་གཟུགས་ཀྱི་སྣང་བརྙན་ཉིད་རིལ་འཛིན་དང་། རྗེས་གཞིག་
གིས་འོད་གསལ་དུ་དེངས་སུ་འཇུག་པ་ཡིན་པས་བྱ་རྩོལ་དང་བཅས་པ་ཡིན་ལ།
ཀློང་སྡེས་ནི། དམིགས་གཏད་བྲལ་བའི་གནད་ཟབ་མོས་བྱ་རྩོལ་མེད་པའི་ངང་དུ་
འཇོག་པ་ཟབ་གསལ་གྱི་ཡེ་ཤེས་ཟུང་འཇུག་གིས་འཇའ་ལུས་རྡོ་རྗེའི་སྐུར་སྒྲུབ་པའི་
ཐབས་ཟབ་པས་ལམ་འདིར་ཞུགས་པའི་གོང་མ་རྣམས་ཡེ་ཤེས་ཀྱི་སྐུར་གཤེགས་པ་
ཤ་སྟག་བྱུང་ཞེས་རྡོ་རྗེ་ཟམ་པ་བ་རྣམས་གསུང་བཞིན་ཡིན་གསུངས། འདིར་སེམས་
སྡེ་ནི། དབུ་མ་རྣལ་འབྱོར་སྤྱོད་པའི་རང་རྒྱུད་པ་ཞི་བ་འཚོའི་ལུགས་གཞིར་བཞག་
ལྟ་བུ་དང༌། ཀློང་སྡེ་ནི། མདོ་སྡེ་སྤྱོད་པའི་དབུ་མ་རང་རྒྱུད་པ་ལེགས་ལྡན་འབྱེད་ཀྱི་
ལུགས་གཞིར་བཞག་ལྟ་བུ་དང་། ཁྱད་པར་ནི་གནམ་ས་ཙམ་དུ་ཆེ་བ་ཤེས་དགོས་
ཤིང༌། མན་ངག་གི་སྡེ་ཡང་དེ་མཚུངས་དབུ་མ་ཐལ་འགྱུར་བ་གཞིར་བཞག་ལྟ་བུ་སྟེ།
ཁྱད་པར་ནི། རྩོལ་མེད་ཀྱི་ཐབས་མཁས་མ་མཁས་ལས་བྱུང་ཞིང་གཞིར་བཞག་ཚུལ་
དེའང་དོན་དམ་སྟོང་ཉིད་དང་། རིག་པ་འོད་གསལ་གཉིས་ཀྱི་སྔ་མ་ཚོལ་ལུགས་ཀྱི་
སྟེང་ནས། ཕྱི་དོན་ཀུན་རྫོབ་ཏུ་བཞེད་མི་བཞེད་སོགས་འཆད་ཚུལ་རགས་པའི་བབ་
འདྲ་རུང་བཤད་པ་ཡིན་གྱི་ཞིབ་པར་ཁྱད་པར་ཡོད་ཚུལ་ནི། ཆོས་རྗེ་ས་པཎ་པས།
ཕ་རོལ་ཕྱིན་པའི་སྤྲོས་བྲལ་ལས། །ལྷག་པའི་ལྟ་ཞིག་ཡོད་ན་ནི། །ལྟ་དེ་སྤྲོས་པ་ཅན་
239



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
དུ་འགྱུར། །སོགས་དང༌། དེ་རྟོགས་བྱེད་པའི་ཐབས་ལ་ནི། སོགས་ཕྱེས་ཏེ་གསུངས་
པ་བཞིན། སྤྱིར་མདོ་སྔགས་ལ་དེ་ཙམ་ཁྱད་ཡོད་ན། རྫོགས་པ་ཆེན་པོ་ལ་ཡོད་པ་
སྨོས་ཅི་དགོས། དེང་སང་ཁ་ཅིག་རྫོགས་ཆེན་གྱི་ཀ་དག་ཁྲེགས་ཆོད་དང་། དབུ་མ་
ཐལ་འགྱུར་བའི་ལྟ་བ་གཉིས་ཁྱད་ཅིའང་མེད་དོ་ཞེས་སྨྲ་བ་པོ་དེས་ནི་རྫོགས་པ་ཆེན་
པོའི་ཐབས་ཁྱད་པར་ཅན་གྱི་ངོ་སྤྲོད་མ་མཐོང་བའི་རྟགས་ཏེ། ཐལ་འགྱུར་བ་གཞིར་
བཞག་གི་དགོངས་པ་མཚུངས་ཞེས་ཡུལ་གྱི་ངེས་ནས་དབྱིངས་གཏན་ལ་འབེབས་
ཚུལ་ལ་བསམ་སྟེ་བརྗོད་རུང་གི ཡུལ་ཅན་རིག་པ་འོད་གསལ་བའམ་སེམས་རིག་
གི་ཤན་འབྱེད་སོགས་ཀྱིས་ཁྱད་པར་ཆོས་ཆེར་དབྱེ་བ་ཡོད་དོ། །
སྤྱིར་ཐེག་པ་རིམ་པ་དགུ་ལས་བརྒྱད་དང་། རྫོགས་ཆེན་འདྲ་མཐུན་ལས་ཁྱད་ཆོས་
ངོས་འཛིན་ཚུལ་ཆོས་ཞིབ་པར་སྤྲོ་རྒྱུ་ཡོད་ཀྱང་། མདོར་བསྡུས་པ་ཙམ་གྱི་ལུང་ནི།
གངས་ཅན་གྱི་ལྗོངས་འདིར་ཟག་མེད་འཇའ་ཚོན་གྱི་སྐུ་ཅན་ཡེ་ཤེས་རྡོ་རྗེའི་རོལ་མོ་
བ་མྱུར་ལམ་སྔགས་ཀྱི་ཐེག་པའི་སངས་རྒྱས་དུ་མ་སྤེལ་བ་ལ་མཚུངས་ཟླ་མ་མཆིས་
པའི་བླ་མ་ཆེན་པོ་ཤར་ཀཐོག་པའི་གསུང་གིས་ཁོ་བོ་ཅག་མགྲིན་པ་གཟེངས་སུ་བསྟོད་
ནས་སྨྲ་ན། སྣང་བ་འགོག་པ་ཡོད་པ་ནི། །སེམས་ཅན་དང་ཡང་མཐུན་པ་སྟེ། །རང་
རྒྱུད་དངོས་པོར་མི་འཛིན་པས། །འགྲོ་བ་དྲུག་ལས་ཁྱད་པར་འཕགས། །གང་ཟག་
བདག་མེད་འདོད་པ་ནི། །ཉན་ཐོས་དང་ཡང་མཐུན་པ་སྟེ། །རྡུལ་ཕྲན་རྫས་སུ་མི་
འཛིན་པས། །ཉན་ཐོས་ལས་ཀྱང་ཁྱད་པར་འཕགས། །རྒྱུ་རྐྱེན་དག་པར་འདོད་པ་
ནི༑ ༑རང་སངས་རྒྱས་དང་མཐུན་པ་སྟེ། །རྟེན་འབྲེལ་མཚན་མར་མི་ལྟ་བས། །རང་
རྒྱལ་ལས་ཀྱང་ཁྱད་པར་འཕགས། །སྣང་བ་སེམས་སུ་འདོད་པ་ནི། །སེམས་ཙམ་
དང་ཡང་མཐུན་པ་སྟེ། །རིག་པ་རྫས་སུ་མི་སྒྲུབ་པས། །སེམས་ཙམ་ལས་ཀྱང་ཁྱད་
240



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པར་འཕགས། །དོན་དམ་སྤྲོས་བྲལ་འདོད་པ་ནི། །དབུ་མ་དང་ཡང་མཐུན་པ་སྟེ། །
བདེན་པ་རིས་སུ་མི་འབྱེད་པས། །དབུ་མ་ལས་ཀྱང་ཁྱད་པར་འཕགས། །རང་བཞིན་
དག་པར་འདོད་པ་ནི། །ཀྲི་ཡ་དང་ཡང་མཐུན་པ་སྟེ། །དག་བྱེད་དངོས་པོར་མི་འཛིན་
པས། །ཀྲི་ཡ་ལས་ཀྱང་ཁྱད་པར་འཕགས། །ཡུལ་སེམས་ཟུང་འཇུག་འདོད་པས་ནི། །
ཨུ་པ་ཡ་དང་མཐུན་པ་སྟེ། །ལྟ་སྤྱོད་གོང་འོག་མི་ཕྱེད་པས། །ཨུ་པ་ཡ་ལས་ཁྱད་པར་
འཕགས། །སྣང་སེམས་དབྱེར་མེད་འདོད་པས་ནི། །ཡོ་ག་དང་ཡང་མཐུན་པ་སྟེ། །
བྱང་ཆུབ་ཆོ་འཕྲུལ་མི་འདོད་པས། །ཡོ་ག་ལས་ཀྱང་ཁྱད་པར་འཕགས། །བླང་དོར་
མེད་པར་སྤྱོད་པས་ནི། །མ་ཧཱ་དངཡང་མཐུན་པ་སྟེ། །དེ་ཉིད་དངོས་པོར་མི་འཛིན་
པས། །མ་ཧཱ་ལས་ཀྱང་ཁྱད་པར་འཕགས། །དབྱིངས་དང་ཡེ་ཤེས་འདོད་པས་ནི། །
ཨ་ནུ་དང་ཡང་མཐུན་པ་སྟེ། །དེ་ཉིད་རྒྱུ་འབྲས་མི་ལྟ་བས། །ཨ་ནུ་ལས་ཀྱང་ཁྱད་
པར་འཕགས། །ཤིན་ཏུ་རྣལ་འབྱོར་ལྟ་བ་ནི། །རང་བཞིན་སྐྱེ་བ་མེད་པ་ཡིན། །རོལ་
པ་འགག་པ་མེད་པ་ཡིན། །མཚན་ཉིད་དབྱེ་བ་མེད་པ་ཡིན། །རིག་པ་རང་སར་གྲོལ་
བ་ཡིན། །འཁྲུལ་ཆོས་རང་སར་ཞི་བ་ཡིན། །འབྲས་བུ་རང་སྣང་ལྷུན་གྲུབ་ཡིན། །
ཞེས་གསུངས་སོ། །
གང་སྐུ་ཟླ་ཤེལ་རྒྱས་འདྲའི་དཀྱིལ་འཁོར་ཅན། །བདག་བློ་ཀུནྡའི་རྫིང་བུར་ཤར་ཙམ་
གྱིས། །ཟབ་དོན་བསུར་ཞིམ་རྒྱས་པ་མཐུལ་མཛད་པའི། །ཀུན་མཁྱེན་ཆོས་ཀྱི་རྒྱལ་
པོ་སྤྱི་བོས་མཆོད། །གཉིས་པ་རྫོགས་པ་ཆེན་པོ་གཏེར་མའི་ཕྱོགས་ཀྱི་ལུགས་མན་
ངག་གི་སྡེ་འཆད་པ་ལ། ཤིང་རྟའི་སློབ་དཔོན་ངོས་བཟུང་། ཁྱད་གཞི་ཆོས་དང་
གདམས་པ་ངོས་བཟུང་། ཁྱད་ཆོས་བཞེད་ཚུལ་ངོས་བཟུང་བ། དམིགས་བསལ་གྱི་
རང་ལུགས་ངོས་བཟུང་བའོ། །དང་པོ། སྤྱིར་སློབ་དཔོན་དགའ་རབ་འཇམ་དཔལ་
241



ཀཐོག་སི་ཏུ་ཆོས་ཀྱི་རྒྱ་མཚོས་མཛད། །
ཤྲཱི་སེང་རྣམས་འདྲ་ལ། བི་མ་ལའི་ཚབ་ཏུ་ཡེ་ཤེས་མདོ་བཞག་པ་ཡིན། བྱེ་བྲག་བོད་
ཀྱི་ཡུལ་དུ་ཤིང་རྟ་རྣམ་པ་གསུམ་དུ་འཐད་དེ། དེ་ཡང་ཟབ་མོའི་གཏེར་མའི་ཕྱོགས་
ཀྱི་མན་ངག་གི་སྡེའི་གཙོ་བོར་གྱུར་པའི་རྫོགས་ཆེན་གྱི་ལམ་སྲོལ་འབྱེད་པ་གང་ཞིག
རྒྱ་གར་གྱི་པན་ཆེན་ལྔ་བརྒྱའི་དབུས་ནས་བོད་ཀྱི་དཔལ་དུ་བྱོན་པའི་འཇའ་ལུས་རྡོ་
རྗེའི་བརྙེས་པའི་སློབ་དཔོན་དེ་མན་ངག་གི་སྡེའི་ཤིང་རྟ་དང་པོའི་མཚན་ཉིད། མཚན་
གཞི་སློབ་དཔོན་བི་མ་ལའོ། །
ཟབ་མོ་གཏེར་མའི་ཕྱོགས་ཀྱི་མན་ངག་གི་སྡེ་གཙོ་བོར་གྱུར་པའི་རྫོགས་ཆེན་གྱི་ལམ་
སྲོལ་འབྱེད་པ་གང་ཞིག བོད་ཁ་བ་ཅན་པའི་མགོན་ཁྱད་པར་བ་གཅིག་པུ་གསུང་རྡོ་
རྗེ་འཇའ་ལུས་བརྙེས་པའི་སློབ་དཔོན་གྱི་གཟུགས་སུ་ཤར་བ་དེ་མན་ངག་གི་སྡེའི་
ཤིང་རྟ་གཉིས་པའི་མཚན་ཉིད། མཚན་གཞི་ནི་ཨོ་རྒྱན་པདྨའོ། །སློབ་དཔོན་རྣམ་པ་
དེ་གཉིས་ཀྱི་བཀའ་སྲོལ་རྫོགས་པ་ཆེན་པོ་གཏེར་མ་གཙོ་བོར་གྱུར་པའི་དགོས་དོན་
རང་སྟོབས་ཀྱིས་འགྲེལ་བའི་མི་ཡི་རྟེན་ཅན་གྱི་ས་བཅུའི་རྒྱུན་མཐའ་བའི་འཕགས་
པའི་ཚུལ་སྟོན་ཏེ། མན་ངག་སྡེ་བའི་ཤིང་རྟ་གསུམ་པའི་མཚན་ཉིད། མཚན་གཞི་ནི།
ཀུན་མཁྱེན་ཀློང་ཆེན་པའོ། །གཉིས་པ་ལ། ཀུན་མཁྱེན་ཆེན་པོའི་ལུགས་ཀྱི་ཆོས་
སྐོར་དང་། གཏེར་ནས་བྱུང་བའི་ལུགས་སྲོལ་ཆེན་པོ་གཞན་བསྙད་པའོ། །དང་པོ་ནི།
རྒྱུད་ཀྱི་དབང་དུ་ན་སྒྲ་ཐལ་འགྱུར་ལས། རང་བཞིན་རྫོགས་པ་ཆེན་པོ་ལས། །ཚིག་
གིས་བྱེ་བྲག་རྣམས་འཕྲོག་པས། །སྡེ་གསུམ་ལས་ནི་ཀློང་དགུར་འགྱུར། །ཚིག་བསྡུས་
པ་ལ་བློ་ཀ །འབུམ་ཕྲག་དྲུག་ཅུ་རྩ་བཞི་ལས། །ལེའུ་སྟོང་ཕྲག་སུམ་ཅུ་ལྔ། །བམ་པོ་
ཉི་ཁྲི་སྟོང་ཕྲག་གཅིག །བརྗོད་བྱ་ནམ་མཁའི་མཐའ་དང་མཉམ། །གདུལ་བྱའི་སེམས་
ཅན་རྟོག་པ་ཅོད། །འདི་ལ་བརྗོད་བྱ་ཉེར་བསྡུས་པ། །གཟེར་བུ་བརྒྱ་དང་བརྒྱད་ཅུ་ལ། །
242



མན་ངག་རྫོགས་པ་ཆེན་པོའི་གུནང་ཐོར་བའི་སྐོར།
གེགས་ནི་སྟོང་ཕྲག་ཕྱེད་དང་གཉིས། །གནད་ཆེན་འདུས་པ་སྟོང་ཕྲག་གསུམ། །གོལ་
སྒྲིབ་ཁྲི་ཕྲག་བཞི་བཅུ་ལ། །མིང་ཐོག་རྒྱུད་ནི་ཁྲི་ཕྲག་གཉིས། །ཚིག་བརྗོད་རིམ་པ་
གསལ་བཀོད་དོ། །གསུངས་པ་ལྟར་ལས་སེམས་སྡེ། རིག་པའི་ཁུ་བྱུག རྩལ་ཆེན་
སྤྲུགས་པ་སོགས་ཉེར་གཅིག ཀློང་སྡེ་དཀར་ནག་ཁྲ་གསུམ་ལས། ཀློང་དཀོར་ལ།
ནམ་མཁའི་ཀློང་། རྒྱ་མཚོའི་ཀློང༌། རིན་པོ་ཆེ་ཀློང་གསུམ། ཀློང་ནག་པོ་ལ།
ཐུགས་རྗེ་ཀློང་ནག་གི་སྡེ། མཛད་པ་ཀློང་ནག་གི་སྡེ། སྤུག་པ་ཀློང་ནག་གི་སྡེ་དང་
གསུམ། ཀློང་ཁྲ་བོ་ལ། ཡོད་སྨྲ་སེམས་སྡེ་དང་མཐུན་པའི་ཀློང་ཁྲ་བོ། མེད་སྨྲ་རང་
གནད་དང་མཐུན་པའི་ཀློང་ཁྲ་བོ། ཡོད་མེད་མན་ངག་དང་མཐུན་པའི་ཀློང་ཁྲ་བོ་སྟེ་
ཀློང་དགུ། མན་ངག་གི་སྡེ་ལ། ཕྱི་སྐོར། ནང་སྐོར། གསང་སྐོར། གསང་བ་བླ་ན་
མེད་པའི་སྐོར་དང་བཞི། དེ་ལས་རྒྱུད་བཅུ་བདུན་ནི། མ་བུ་བརྒྱ་དང་ཉི་ཤུ་རྩ་དགུ་
ཡོད་ཅིང་རྩ་བ་ནི། ཐལ་འགྱུར་ལས། རང་ཤར་བ་དང་རང་གྲོལ་དང་། །རང་བྱུང་
ཉིད་དང་རྩལ་རྫོགས་དང༌། །མཛེས་ལྡན་དག་དང་ཁྲ་བཀོད་དང་། །མུ་ཏིག་ཕྲེང་
དང་ཡི་གེ་མེད། །སྙིང་དང་ཐུགས་ཀྱི་མེ་ལོང་དང་། །ཉི་ཟླ་ཁ་སྦྱོར་ངོ་སྤྲོད་སྤྲས། །སྐུ་
གདུང་འབར་དང་རིན་ཆེན་སྤུངས། །སྒྲོན་མ་འབར་དང་ཀློང་ཆེན་དྲུག །དེ་ལྟར་
བཅུ་དྲུག་རིམ་པ་རྣམས། །ཐལ་འགྱུར་ལས་ནི་ངེས་འཕྲོས་ཏེ། །གདུལ་ཡུལ་སེམས་
ཅན་རྣམས་ལ་སྣང་། །ཞེས་སོ། །མན་ངག་གི་ཡི་གེ་ནི། མངའ་རིས་པཎ་ཆེན་རིན་
པོ་ཆེ་པདྨ་དབང་རྒྱལ་རྡོ་རྗེ་གྲགས་པ་རྒྱལ་མཚན་དཔལ་བཟང་པོས། བཅུ་བདུན་
རྒྱུད་སོགས་ཟབ་མོའི་རྒྱུད་བདུན་དང༌། །བུ་རྒྱུད་ཉེར་གཅིག་བརྒྱ་དང་བཅུ་དགུའི་
ཆོས། །སྙིང་ཐིག་གསང་སྐོར་མ་བུ་ཆ་ལགས་དང་། །ཡོངས་རྫོགས་སྐོར་ལ་ཟབ་ཁྲིད་
ལག་ལེན་བྱས། །ཀློང་ཆེན་རབ་འབྱམས་མཛོད་བདུན་གསང་སྙིང་དང༌། །
243



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ཐོར་བུའི་ཁྲིད་དང་ཡང་ཏིག་རྣམ་གསུམ་དང་། །ཁ་འཐོར་བསྟོད་ཚོགས་མཉན་ཞིང་
བཤད་པ་དང༌། །བཀའ་བརྒྱུད་ཡི་གེའི་ཚོགས་ཀྱང་མང་དུ་བྲིས། །སོགས་གསུངས་
ཏེ་ཁྱད་པར་ཟབ་པའི་པོ་ཏི་བཞིར། །གསེར་ཟངས་དུང་ཕྲ་བ་ཡ་ལྔ་མ་བུ་ཡིག་སྣ་ལྕ་
བཅུ་ང་ལྔ། རྒྱ་ཆེ་བའི་མན་ངག་བརྒྱ་བཅུ་དགུ་སོགས་ཏེ། སྙིང་ཐིག་མ་བུ་རྣམས་ཀྱི་
སྐོར་ལ། ལས་འབྲེལ་གྱི་མཁའ་འགྲོ་སྙིང་ཏིག་དང་། ལྡང་མའི་བི་མ་སྙིང་ཐིག དེ་
ལ་ཀུན་མཁྱེན་གྱི་མཁའ་འགྲོ་ཡང་ཏིག བླ་མ་ཡང་ཏིག ཟབ་མོ་ཡང་ཏིག་རྣམས་ལ་
མན་ངག་གི་ཡིག་སྣ་གྲངས་ཀྱིས་མི་ཆོད་པ་ལྟ་བུ་ཡོད་དེ། གཉིས་པ་གཏེར་ནས་བྱུང་
བའི་མན་ངག་གི་རྫོགས་ཆེན་གཞན་གྱི་དབང་དུ་བགྱི་ན། གདང་པོ་གཏེར་སྟོན་བྱང་
ཆུབ་གླིང་པ་རྒྱལ་མཚན་གྱི་ཟབ་གཏེར་རྫོགས་ཆེན་སེམས་སྡེའི་སྐོར་དང༌། ཀློང་སྡེ་
རྫོགས་པ་ཆེན་པོ་མན་ངག་གི་སྡེ་དང་མཐུན་པ་དགོངས་པ་ཟང་ཐལ་དང་། རིན་ཆེན་
གླིང་པའི་ཨ་ཏི་གཅིག་ཆོད་ཀུན་གྲོལ་དང་། གུ་རུ་ཆོས་དབང་གི་ཡང་ཏི་སངས་རྒྱས་
མཉམ་སྦྱོར། རྡོར་གླིང་ལྟ་ཀློང་ཡངས། འགྲོ་བ་གནམ་མཚོ་རས་པའི་ཡང་ཏི་གསེར་
གྱི་འབྲུ་གཅིག སྤ་གྲོ་བ་ཚེ་རིང་རྡོ་རྗེའི་སྤྱི་ཏི་སོགས་ཏེ། མངའ་རིས་པཎ་ཆེན་རིན་
པོ་ཆེའི་ཞལ་ནས། ཨ་ཏིའི་རྒྱུད་དང་སྤྱི་ཏི་ཉེར་ལྔ་དང་། །ཡང་ཏིག་མཉམ་སྦྱོར་སྤྲོས་
བྲལ་དོན་གསལ་དང་། །ཀློང་ཡང་ཕ་མ་ཧཱུྃ་སྐོར་ལ་སོགས་པ། །ཟབ་མོའི་དབང་
བརྒྱུད་མན་ངག་མཉན་སྒོམ་བྲིས། །བཏགས་དྲུག་རྒྱུད་དྲུག་རྡོར་སེམས་སྙིང་ཐིག་
དང་། །སྐུ་གསུམ་བསྟན་པའི་རྒྱུད་སོགས་སྙིང་ཐིག་གི །ཆོས་སྡེ་ཀུན་ལ་མཉན་བསམ་
བསྒོམ་པ་དང་། །རཏྣའི་ཀློང་གསལ་སྐོར་ལའང་ལེགས་པར་སྦྱངས། །ཀུན་བཟང་
དགོངས་འདུས་དགོངས་འདུས་ཁྲིད་ཆེན་བཞི། །ཐོར་བུའི་ཁྲིད་ནི་བཅུ་གཅིག་ཀ་
དག་དང་། །ཟང་ཐལ་རྒྱུད་དྲུག་སྐལ་རྒྱུད་དྲུག་ལ་སོགས། །མིང་ཙམ་བརྗོད་དཀའི་
244



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
གདམས་པ་མང་དུ་བསྟན། །ཅིག་ཆོད་ཀུན་གྲོལ་པདྨ་སྙིང་ཐིག་དང༌། །སྙིང་ཐིག་
བཅུ་གསུམ་ཀློང་གསལ་ལུགས་བཞི་དང༌། །སོགས་ཏེ་གདམས་ཚོ་མཐའ་ཡས་པ་
ཡོད་དོ། །ཁྱད་པར་དུའང་རིག་འཛིན་གཏེར་བདག་གླིང་པའི་ཨ་ཏི་ཟབ་དོན་དང་།
མཉམ་མེད་བསམ་གཏན་གླིང་པའི་ཨ་ཏི་དང་། ལྷ་བཙུན་པའི་རིག་འཛིན་སྲོག་སྒྲུབ་
སོགས་དང་། འཕྲེང་པོ་བའི་གྲོལ་ཐིག་གི་སྐོར་དང་། ཀུན་མཁྱེན་འཇིགས་མེད་གླིང་
པའི་ཀློང་ཆེན་སྙིང་གི་ཐིག་ལེ་དང༌། བདག་ཅག་གི་བླ་མ་དམ་པ་འཇམ་དབྱངས་
མཁྱེན་བརྩེའི་ཞབས་ཀྱིས་ལྕེ་བཙུན་སྙིང་གི་ཐིག་ལེ་དང༌། གཏེར་ཆེན་ལྷན་རྒྱས་ཀྱི་
སྡེ་གསུམ་རྫོགས་པ་ཆེན་པོ་སོགས་ཟབ་མོའི་གཏེར་ཀ་འཛིན་པའི་གཏེར་སྟོན་གྲུབ་
ཐོབ་ཐམས་ཅད་ཀྱི་རང་རང་གི་ཆོས་སྐལ་དུ་ཕེབ་པ་བསམ་གྱིས་མི་ཁྱབ་པ་ཞིག་ཡོད་
པ་ཡིན་ནོ། །
གསུམ་པ་ལ་ལུགས་འདིའི་བཞེད་པ་འོག་མ་སེམས་ཀློང་གི་འདོད་ཚུལ་སྙིང་པོར་
དྲིལ་བ་དང༌། མན་ངག་སྡེ་རང་ལུགས་སོ། །དང་པོ་ནི། ངོ་བོ་སྣ་ཚོགས་སུ་སྣང་ཡང་
སེམས་ཉིད་གཅིག་གི་རོལ་པ་ལས་མ་འདས་པས་གཅིག་དང་དུ་མར་བྲལ་བ་སེམས་
སྡེའི་དགོངས་པ། དཔེར་ན་མེ་ལོང་གཅིག་ཏུ་དཀར་དམར་སྣ་ཚོགས་སུ་སྣང་བ་
བཞིན། སེམས་ཉིད་གཅིག་གི་རོལ་པ་དོན་ལ་མ་གྲུབ་ཅིང་གཉིས་སུ་མེད་པའི་རང་
བྱུང་གི་ཡེ་ཤེས་ཏེ། སྣ་ཚོགས་སུ་སྣང་བ་དོན་ལ་མེད་ཀྱང་བློ་ངོར་སྣང་བ་འཕྲུལ་པའི་
རྣམ་ལྡན་དུ་བཞེད་པ་སེམས་སྡེ་སྟེ་འདི་ལ། གྲོལ་གཞིའི་སྣང་བ་ལྷུན་གྲུབ་དང་།
འཁྲུལ་སྣང་གློ་བུར་བར་བཞེད་པའི་འབྲས་བུ་སེམས་ཀྱི་བྱང་བར་འདོད་པའི་སེམས་
ཕྱོགས་དང་། སྤང་གཉེན་གཞི་མེད་ཕྱམ་གཅིག་ཏུ་ལ་བཟླ་བར་འདོད་པ་གོལ་སྒྲིབ་
ལ་བཟླ་བའི་སེམས་ཕྱོགས་པ་དང་། གཞི་སེམས་ཉིད་ལ་ངོས་བཟུང་མེད་པས།
245



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
དེའི་ངང་ལས་ཤར་བའི་གཉིས་ཆོས་ཐམས་ཅད་ངོ་བོ་བཟུང་དང་བྲལ་བས་མིང་མེད་
ཀ་དག་ཆེན་པོས་འཁོར་འདས་ཀྱི་ཕྱོགས་འཛིན་གྲོལ་བ་གཏན་ཚིགས་ཁུང་རྡིབ་ཀྱི་
སེམས་ཕྱོགས་པ་དང་། རང་བྱུང་ཡེ་ཤེས་ཀྱིས་འཁོར་འདས་ཐམས་ཅད་ལ་ཁྱབ་པས་
ཡོད་མེད་སྣང་སྟོང་གི་ཕྱོགས་སུ་མ་ལྷུང་བས་རྒྱ་ཆད་ཕྱོགས་ལྷུང་བྲལ་བའི་སེམས་
ཕྱོགས་པ་དང༌། སེམས་ཉིད་འཁོར་འདས་ཀྱི་མཐར་མི་གནས་པས་སྣང་སེམས་
ཐམས་ཅད་རྒྱ་ཡན་ཕྱོགས་མེད་དུ་ཡེ་ནས་གྲོལ་བས་གང་ཤར་ཐམས་ཅད་བཅོས་སྒྱུར་
མེད་པ་ཆོས་ཉིད་དུ་བརྡལ་བའི་ཕྱོགས་འཛིན་གྲུབ་མཐའི་སེམས་ཕྱོགས་པ་དང་།
རང་བྱུང་གི་ཡེ་ཤེས་བློ་དང་བྲལ་བས། ཇི་ལྟར་སྣང་ཡང་བདེན་རྫུན་དུ་མ་གྲུབ་པས་
ཡོད་མེད་མཐའ་གྲོལ་ཆེན་པོའི་རོལ་པ་བློ་བྲལ་ཕྱོགས་འཛིན་ལས་འདས་པའི་སེམས་
ཕྱོགས་པ་དང༌། གང་ཤར་སེམས་ཀྱི་རྣམ་པ་འཛིན་བྱེད་དང༌། སྣང་བ་བཟུང་བར་
རུང་བ་གཉིས་ཀ་སྣང་བ་ཐ་དད་ཀྱང་། ཡིན་གང་ཡང་མ་ཡིན་པའི་རང་བྱུང་ཡེ་ཤེས་
སུ་དབྱེར་མེད་པས་ཆོས་སྐུ་སྣང་བ་སེམས་ཀྱི་ཕྱོགས་ཡིན་དུ་སྨྲ་བའི་སེམས་ཕྱོགས་
པ་དང་བདུན་ཡོད། འདི་དག་ཐམས་ཅད་ཀྱི་དོན་དུ་སྣང་བ་བདེན་མེད་དུ་འདོད་པ་
ཙམ་གྱི་ཆེད་དུ་སེམས་ཤས་ཆེ་བར་བསྟན་པ་ལས་དོན་ལ། དག་མ་དག་འཁོར་འདས་
ཐམས་ཅད་དམ། ཤར་པ་དང་ཤར་མཁན་དབྱིངས་སུ་དག་པ་ལ་གནད་གཅིག་སྟེ།
འོན་ཀྱང་གདུལ་བྱའི་དབང་གིས་སེམས་སྣང་དང་། སེམས་ཉིད་གཏན་ལ་དབབ་
ཚུལ་གྱིས་འགྲོས་ཁྱད་པར་བ་མང་དུ་ཡོད་དོ། །
རང་བྱུང་གི་ཡེ་ཤེས་དབྱིངས་ཀུན་ཏུ་བཟང་མོའི་ཀློངས་དང་འདུ་འབྲལ་མེད་པར་
གནས་པ་དང་། དེའི་ངང་ལས་ཤར་བའི་ཆོས་ཐམས་ཅད་ཡེ་གྲོལ་རང་དག་ཆེན་པོ་སྟེ།
ཡོད་སྣ་ཚོགས་སུ་རང་ཤར་ཡང་། མེད་འབྲས་བུ་ཡེ་དག་ཏུ་གྲོལ་བས། སེམས་དང་
246



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
སེམས་སྣང་གི་རོལ་པ་ཙམ་ཡང་བཞག་ཏུ་མེད་པས། སྣང་ཤར་གང་གི་དུས་ནས་ཡེ་
གྲོལ་ཡོད་མེད་ཡིན་མིན་ལས་འདས་པའི་ཀློང་དུ་སྐྱེལ་བ་ཀློང་སྡེའི་བཞེད་པ་སྟེ། འདི་
ལ་རང་བྱུང་གི་ཡེ་ཤེས་འགྱུར་མེད་རང་རྫོགས་རྒྱུ་རྐྱེན་ལས་འདས་པ་ཆོས་ཅན་དང་
ཆོས་ཉིད་ལ་མི་ལྟོས་པར་བཞེད་པ་ཀློང་ནག་པོ་རྒྱུ་མེད་དུ་སྨྲ་བའི་ངོ་བོ། དེ་ལའང་
མཛད་པ་ཀློང་ནག་གི་སྡེ། ཐུགས་རྗེ་ཀློང་ནག་གི་སྡེ། སྤྲུལ་པ་ཀློང་ནག་གི་སྡེ་དང་
གསུམ་ཡོད། རང་བྱུང་གི་ཡེ་ཤེས་ཀྱི་རོལ་པར་སྣང་བར་སྣང་བ་རྣམས། ཡིན་སྣ་
ཚོགས་རང་ཤར་དུ་སྣང་བ་ཆོས་ཉིད་ཀྱི་རོལ་པ་ལ། མིན་ཕྱོགས་མེད་ཀུན་ཁྱབ་ཏུ་
ཤར་བ་རོལ་པ་དགག་སྒྲུབ་ལས་འདས་པར་འདོད་པ་ཀློང་ཁྲ་བོ་སྣ་ཚོགས་སུ་སྨྲ་བའི་
ངོ་བོ། དེ་ལའང་། ཡོད་སྨྲ་སེམས་སྡེ་དང་མཐུན་པའི་ཀློང་ཁྲ་བོ། མེད་སྨྲ་རང་གནས་
དང་མཐུན་པའི་ཀློང་ཁྲ་བོ། ཡོད་མེད་མན་ངག་དང་མཐུན་པར་སྨྲ་བའི་ཀློང་ཁྲ་བོ་
སྟེ་གསུམ་ཡོད། རང་བྱུང་རིག་པའི་ངང་ལ་ཕྱི་སྣང་བ། ནང་རིག་པར་ཤར་བ་ཐམས་
ཅད་སེམས་ཀྱི་རོལ་པ་སྟེ། སྣང་རྐྱེན་རང་གྲོལ་བས་བྱར་མེད་དུ་ཀ་ནས་དག་སྟེ་གནས་
ལུགས་ལ་བསྒྲུབ་ཏུ་མེད་པ་ཀློང་དཀར་པོ་སེམས་སུ་སྨྲ་བའི་ངོ་བོ། དེ་ལའང་།བརྗོད་
མེད་རང་ཤར་ཆེན་པོའི་ཀློང་པོ་དང་། ལྟ་སྒོམ་གཉིས་སུ་མེད་པའི་ཀློང་པོ་གཉིས་
ཡོད། དེ་ལའང་རྒྱ་མཚོའི་ཀློང་དང་ནམ་མཁའི་ཀློང་། ཉི་ཟླའི་ཀློང་དང་རིན་པོ་ཆེའི་
ཀློང་སོགས་སུ་དབྱེའོ། །
རང་བྱུང་གི་ཡེ་ཤེས་ལས་ཤར་བའི་ཆོས་རྣམས་སྣང་བར་སེམས་ཀྱིས་ཤེས་ལ། མི་
སྣང་བར་གནས་ལུགས་ཀྱིས་ཤེས་པར་འདོད་པ་ཀློང་རབ་འབྱམས་རྒྱུ་འབྲས་ལ་བཟླ་
བའི་ངོ་བོ། དེ་ལའང་། བྱ་བ་དང་བྲལ་བ་ཕྱི་ཡི་རབ་འབྱམས། གྲུབ་མཐའ་རང་
གཞུང་དུ་སྣང་བ་ནང་གི་རབ་འབྱམས། གེགས་བསལ་བ་གསང་བའི་རབ་འབྱམས།
247



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
གནད་བཀྲོལ་བ་དེ་ཁོ་ན་ཉིད་ཀྱི་རབ་འབྱམས་ཏེ་བཞི་ཡོད། འདི་གཙོ་བོར་ཀུན་མཁྱེན་
ཆོས་ཀྱི་རྒྱལ་པོ་ཡབ་སྲས་ཀྱི་གསུང་རབ་ལྟར་བཀོད་པའོ། །འདི་རྣམས་ཀྱང་ཆོས་
སྐད་འདོགས་ཚུལ་ལས་བཀའ་མའི་སྐབས་སུ་བཤད་པ་དང་དོན་གཅིག་གོ །
གཉིས་པ་ནི། ལྟ་བའི་ཁྱད་པར་དང་། སྒོམ་པའི་ཁྱད་པར་རོ། །དང་པོ། མངའ་རིས་
པཎ་ཆེན་རིན་པོ་ཆེའི་ཞལ་ནས། ཀ་དག་ལྷུན་གྲུབ་ལམ་གྱི་གཞིར་བཅས་ནས། །རུ་
ཤན་གསུམ་ཕྱེ་སྣང་བཞིའི་རིག་པ་ཡིས། །སེམས་ཀྱི་ན་བུན་རིག་པའི་ནམ་མཁར་
དེངས། །དྭངས་བའི་མཚོ་ལ་གཟའ་སྐར་ཤར་བ་ལྟར། །འཇའ་འོད་ཐིག་ལེ་སྐུ་དང་
ཞིང་ཁྱམས་ཀྱི། །མངོན་སུམ་སྣང་བ་གོང་འཕེལ་ཚད་དུ་སླེབ། །ཐེག་པ་བྱ་བ་བྱེད་
རྒྱུའི་ཆོས་ཟད་ཅིང་། །བློ་བྲལ་མཐར་ཐུག་འོད་གསལ་མངོན་དུ་གྱུར། །ཕྱིར་མི་ལྡོག་
པའི་འབྲས་བུ་ཐོབ་པ་ནི། །ཨ་ཏིའི་མཐར་ཐུག་མན་ངག་དགོངས་པ་ཡིན། །ཞེས་
གསུངས་ཤིང་། རྒྱུད་ལས། རིམ་རྩོལ་བྲལ་ལ་མན་ངག་སྡེ། །ཞེས་པས། ཡུལ་དང་
ཡུལ་ཅན་སྤང་གཉེན་དུ་འཛིནཔའི་གང་ཟག་གཙོར་བོར་རྗེས་སུ་བཟུང་བའི་ཕྱིར་དུ་
ཡིན་སྙོམ་ཡིད་དཔྱོད་དུ་མ་ལུས་པའི་རིག་པ་ཅར་ཕོག་ཏུ་ངོ་སྤྲོད་པའི་ཐབས་ཁྱད་པར་
ཅན་དག་གིས། ཁྲེགས་ཆོད་ཀྱིས་བདེན་འཛིན་རང་སར་གྲོལ་ཞིང་། ཐོད་རྒལ་གྱིས་
མཚན་འཛིན་ཐམས་ཅད་གྲོལ་བའི་འོད་གསལ་གྱི་ལམ་ཁྱད་པར་ཅན་གྱིས་གཞི་འབྲས་
དབྱེར་མེད་ཀྱི་དགོངས་པའི་གནད་ཐོག་ཏུ་ཕེབ་པ་མེ་བཙའ་ལྟ་བུའི་གདམས་པའི་
འགྲོས་ཁྱད་པར་ཅན་དེ་རྫོགས་པ་ཆེན་པོ་མན་ངག་གི་སྡེའི་རྒྱུད་ཀྱི་དགོངས་པའི་མཚན་
ཉིད། ཟུར་དེ་ལྟར་འཐད་དེ། སྤང་གཉེན་དུ་སོགས་ཀྱིས་མདོ་སྔགས་ཀྱི་ལམ་གཞན་
གྱིས་གདུལ་བར་དཀའ་བའི་སྐྱེ་བོ་རྟོག་པའི་འཆིང་རྒྱ་ཅན་ནམ། དབང་པོ་ཤིན་ཏུ་
རྣོན་པོ་སྤང་གཉེན་དུ་ལྟ་བ་ཙམ་སྟེ་སྒྲིབ་པ་ཅི་རིགས་བསྲབ་པའི་ཟབ་པའི་དབང་རྣོན་
248



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེ་ཁྲེགས་ཆོད་ཀྱི་གདུལ་བྱ་དང་། རྒྱ་ཆེ་བའི་རིགས་ཅན་གྱི་དབང་རྣོན་དེ་ཐོད་རྒལ་
གྱི་གདུལ་བྱ་དང་། དེའང་ལེ་ལོས། ལམ་གཞན་འབད་བཅས་ལ་འཇུག་མི་ནུས་པའི་
མྱུར་འདོད་ཅན་དེ་གདུལ་བྱར་བསྟན། དོན་འདི་ལ་དགོངས་ནས། རྗེ་བཙུན་ཆེན་པོ་
མི་ལའི་ཞབས་ཀྱིས་ཀྱང་། རྫོགས་པ་ཆེན་པོ་དེ་ས་བརྒྱད་ཡན་གྱི་འཕགས་པའི་ཆོས་
སྐལ་དུ་འདུག་ཅེས་གསུངས་པ་ལའང་གོ་རྒྱུ་ཆེན་པོ་གདའ་སྟེ། ཟབ་ཅིང་རྒྱ་ཆེ་བའི་
དབང་རྣོན་འདི་འདྲ་ལ་དགོངས་པ་ཡིན་སྣང་ངོ༌། །ཡིན་སྙམ་ཡིད་དཔྱོད་དུ་མ་ལུས་
ཞེས་པས། སེམས་སྡེ་སེམས་ཡིན་ལ་ཡིད་དཔྱོད་དུ་ལ་ལས་འཛིན་པ་དང་། ཀློང་སྡེ་
ཆོས་ཉིད་ལ་འཛིན་པས་ཡིད་དཔྱོད་དུ་འགྲོ་ཞིང་། མན་ངག་གི་སྡེ་འདི་ཉིད་གནས་
ལུགས་རང་གསལ་དུ་བྱེད་པས་ཐབས་ཁྱད་པར་འཕགས་པར་བསྟན། རིག་པ་ཅར་
ཕོག་ཏུ་ངོ་སྤྲོས་ཅེས་པ་སྒྲ་ཕྱིར་མ་ཤོར་ཞིང་། དཔྱད་པ་མང་པོའི་ལྷན་པས་འགེབ་མི་
དགོས་པར། ཚིགས་གསུམ་གནད་དུ་བརྡེག་ནས་ངོ་སྤྲོད་པར་བསྟན། གནད་དུ་
ཞེས་པས། རང་རིག་ལས་སངས་རྒྱས་ལོགས་སུ་བཙལ་མི་དགོས་པར་བཞི་ཆ་སུམ་
བྲལ་གྱི་རིག་པའང་བློ་འདས་བསམ་གྱིས་མི་ཁྱབ་པའི་རིག་པ་མ་བཅོས་གཉུག་མ་
གདོད་མའི་སངས་རྒྱས་སུ་ངོ་རང་ཐོག་ཏུ་སྤྱོད་པས་འབྲས་བུ་ཐག་རིང་བ་དང་ཡུན་
རིང་བར་བཙལ་མི་དགོས་པའི་གནད་སྙིང་དང་འདྲ་བ་གཅིག་ལོན། དེ་བཞིན་དུ་
སེམས་ཉིད་ཆོས་སྐུའམ་རིག་པ་ལ་སྒྲིབ་པ་སེམས་སྤང་བྱར་ལྟ་བས་འཆིང་བ་ལ། རིག་
པའི་རྩལ་སེམས་སྣང་གཟུང་འཛིན་དུ་སྣང་བའི་བདེན་འཛིན་དང་མཚན་འཛིན་སོགས་
འཛིན་པ་ཕྲ་རགས་ཐམས་ཅད་རེ་རེ་ནས་རྩོལ་བས་སྤང་མི་དགོས་པའི་གདེངས་གྲོལ་
ཐོག་ཏུ་བཅའ་བས་སྒྲིབ་པ་ཐམས་ཅད་མཁའ་ལ་སྤྲིན་དེངས་པ་ལྟར་རང་གྲོལ་བའི་
གནད་ཁྱད་པར་ཅན་སྙིང་དང་འདྲ་བ་གཉིས་ལོན། ལམ་ཚོགས་བསགས་ཀྱི་སྤྱོད་
249



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
པའི་སྒོ་མང་པོས་སངས་རྒྱས་སྒྲུབ་པའི་འབད་རྩོལ་གྱིས་དུས་ཡུན་རིང་པོར་དཀའ་
བ་ལས། ཟག་མེད་རང་བྱུང་གི་དགེ་བ་རང་ངོ་ཤེས་པས་ཚོགས་ཆེན་ཡེ་རྫོགས་སུ་
སོང་སྟེ། ས་ལམ་ཐམས་ཅད་རིག་པ་རྐྱང་འདེད་ལས་ལོགས་སུ་མེད་པར་ཐག་གཅིག་
ཐོག་ཏུ་ཆོད་པས་རྩོད་མེད་ཀྱི་རིག་པ་སྐྱོང་བ་ཁོ་ནའི་ལམ་གྱིས་ས་ལམ་སྦྱང་བགྲོད་
མི་དགོས་པར་མྱུང་བར་རྫོགས་པའི་ཐ་སྙད་ཀྱང་། དབྱིངས་སྣང་ཞིང་ཁམས་དང་རིག་
གདངས་སྐུ་ཐིག་རྩ་རླུང་ཁྱད་པར་ཅན་སྤྲོས་མེད་ཀྱིས་གནད་དུ་བསྣུན་པས། ཆོས་
ཉིད་སྣང་བ་ཉམས་གོང་དུ་འཕེལ་བས་སྤྱན་དང་མངོན་ཤེས་རྫུ་འཕྲུལ་རྒྱ་མཚོར་དབང་
འབྱོར། མ་དག་འཁྲུལ་པའི་ལུས་སྣང་རང་ཟད་པས་ལུས་འཇའ་ལུས་རྡོ་རྗེར་བཞེངས་
པའི་གནད་སྙིང་དང་འདྲ་བ་གསུམ་ལོན་པ་སྟེ། དེ་འདྲའི་ངོ་སྤྲོད་ཀྱི་ཚིག་ཁྱད་པར་
ཅན་གྱི་མཚོན་ཆ་ལྟ་བུས་སྒྲུབ་འཛིན་དང་། སྤང་འཛིན་དང་། འདུ་བྱེད་ཀྱི་རྩོལ་
བའམ། འདུས་བྱས་ཀྱི་འབད་བཅས་སུ་འཛིན་པའི་སྒྲིབ་པ་ཕྲ་རགས་ཀྱི་སྙིང་ལྟ་བུའི་
སྲོག་ལ་བརྡེག་སྟེ་བསྣུན་པས། འཁྲུལ་པ་དེ་དག་འཇིག་པ་ནི་སྲོག་ཆད་པ་ལྟ་བུའི་
དཔེ་དང་སྦྱར་ཏེ། རིག་འཛིན་སྤྲུལ་པའི་སྐུ་དགའ་རབ་རྡོ་རྗེའི་འདས་ཆེམས་སུ་
ཚིགས་གསུམ་གནད་དུ་བརྡེག་ཅེས་གསུངས་པ་ཡིན་ནོ། །
ཁྲེགས་ཆོད་ནི། ཤེས་རབ་ཕ་རོལ་ཕྱིན་པའི་མཐའ། །སྣང་བ་ཐད་ཀར་ཆོད་ལ་འདུས། །
ཞེས་ཐལ་འགྱུར་རྩ་རྒྱུད་ལས་གསུངས་པ་ལྟར། གཟུང་འཛིན་གང་ཤར་གྱི་སྣང་བ་
ཐད་ཀར་དགག་སྒྲུབ་གཉིས་ཀ་མི་བྱེད་པར་བཅད་པའི་དོན་དང༌། ཐོད་རྒལ་ནི།
མདོ་ལུགས་ཀྱི་དག་པ་ལ་གནས་པའི་བྱང་ཆུབ་སེམས་དཔའི་ཞིང་སྦྱང་བའི་ཉམས་
ལེན་གྱི་སྒོ་ཁྱད་པར་ཅན་རྣམས། ལས་དང་པོ་བའི་མིག་གི་མངོན་སུམ་དུ་འདིར་བཟུང་
སྟེ་འོང་བའི་ཁྱད་པར་དང་། དེའང་ལྷུན་གྲུབ་ཆེན་པོར་གཏན་ལ་ཕབ་པས་ཏེ། འགྲོ་
250



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དྲུག་འཁྲུལ་དུས་ལུས་ངག་ཡིད་གསུམ་ལས་སྐུ་གསུང་ཐུགས་ཀྱི་ཡེ་ཤེས་མི་སྣང་ཡང་།
མེད་པ་མ་ཡིན་པར་ལུས་ལ་རྩ་བརྟེན་རྩ་ལ་རླུང་དང་ཁམས་བརྟེན། དེའི་དངས་མ་
ལས་སྙིང་གའི་དབུས་རང་བྱུང་ཡེ་ཤེས་ཀྱི་གཞལ་ཡས། སྙིང་ག་ཆོས་ཀྱི་ཕོ་བྲང་ན་
རང་བྱུང་གི་ཡེ་ཤེས་འོད་གསལ་བའི་ངོ་བོ་འཁོར་ཡེ་ཤེས་རྒྱ་མཚོའི་ཚོགས་དང་བཅས་
པ་བརྟན་པར་བཞུགས་པའི་གདངས་འཆར་བར་བྱེད་པའོ། །མན་ངག་གི་སྡེ་འདི་ལ་
དབྱེ་ན། བློ་འདས་རང་བྱུང་གི་ཡེ་ཤེས་གནད་ལ་བརྟེན་ནས་སྐད་ཅིག་ལ་འཆར་བ་
ཁ་འཐོར་གྱི་ངོ་བོ། དེ་ལའང་དབྱེ་ན། བཞག་པ་ལམ་གྱི་མཐའ་གཅོད་པའི་མན་ངག་
དང༌། གྲོལ་བ་སྟོབས་དག་པའི་ལམ་མངོན་དུ་གྱུར་པའི་མན་ངག་གཉིས་ཡོད། བློ་
བྲལ་མ་འཁྲུལ་བ། རང་བཞིན་རྣམ་རྟོག་ཁུངས་ཟད་པ་མཚན་ཉིད་གཉིས་མེད་ངོས་
གཟུང་དང་བྲལ་བ་ཁ་གཏམ་གྱི་ཚུལ་དུ་གསུངས་པའི་ངོ་བོ། དེ་ལ་ཡང་གླེང་བ་གཡེངས་
ལ་བོར་བའི་ཁ་གཏམ་དང་། ཁར་ཕོག་དུས་མེད་པའི་ཁ་གཏམ་གཉིས་ཡོད། བཀའ་
ཐམས་ཅད་ཀྱི་བྱུང་པར་གྱུར་པ། རང་བཞིན་འཁོར་འདས་དང་བྲལ་བས་སྤང་བླང་
བྱ་རྩོལ་མེད་པ། ཆོས་ཉིད་སྒྲ་ཚིག་དང་བྲལ་བས་སྟོང་ཉིད་རྩོད་གཞི་དང་བྲལ་བ་དེ་
རྒྱུད་རང་གཞུང་དུ་གསུངས་པའི་མན་ངག་གི་ངོ་བོ་དབྱེ་ན་བཞི་སྟེ། ལྟ་བ་དགོངས་
དྲིལ། གཏར་ཀ་གེགས་སེལ། གབ་པ་མངོན་བྱུང་། བཤད་པ་རང་གསལ་གྱི་ཚུལ་ཏེ།
དེ་ལའང་དབྱེ་བ་མང་བས་ཞིབ་པར་ཀུན་མཁྱེན་ཆེན་པོའི་གཞུང་ལས་ཤེས་སོ། །
དབྱིངས་རང་བྱུང་གི་ཡེ་ཤེས། དྲི་མ་དང་བཅས་དུས་གཞི། དྲི་མ་སྦྱོང་དུས་ལམ། །
དྲི་མ་མཐའ་དག་དང་བྲལ་དུས་འབྲས་བུ་སྟེ། འབྲས་བུ་གཞི་ཐོག་ཏུ་གྲོལ་ཞེས་པ།
དབྱིངས་འཕོ་འགྱུར་མེད་པའི་ཡེ་ཤེས་ལས། འཁྲུལ་གཞི་དྲི་བཅས་སུ་ལྡོག་པའི་དོན་
མིན་ཚུལ་ཞིབ་པར་ཀུན་མཁྱེན་བླ་མས་བཞེད་དོ། །
251



ཀཿཐོག་སི་ཏུ་ཆོས་ཀྱི་རྒྱུ་རཚོས་མཛད།
འདི་ལ་ཨོ་རྒྱན་གཏེར་བདག་གླིང་པས། མན་ངག་གི་སྡེ་ནི། སྤང་བླང་བྲལ་བ་ཟུང་
འཇུག་གཉིས་སུ་མེད་པའི་ཡེ་ཤེས་ཀྱི་འཁོར་འདས་ཀྱི་ཆོས་ཐམས་ཅད་ཆོས་ཉིད་སྟོང་
འཛིན་དང་བྲལ་བའི་ངང་དུ་སྐྱེལ་བའི་གནད་ཀྱིས་འཁོར་འདས་གང་དུའང་མ་ཕྱེ་བའི་
རིག་པ་ཉིད་ཆོས་ཉིད་ཀྱི་ཡུལ་ལ་མངོན་སུམ་དུ་ཤར་ནས། རང་རིག་ལུ་གུ་རྒྱུད་ཀྱི་
སྐུར་སྨིན་ཅིང་གྲོལ་བར་བྱེད་པ་སྟེ། འདི་ནི་གནད་ཐོག་ཏུ་གྲོལ་བ་གནད་ལ་ཐེབས་
པའི་མེ་བཙའ་དང་འདྲའོ། །འདིས་ལམ་ཐོད་རྒལ་གྱི་སྣང་བ་གཙོ་བོར་བྱེད་པས་གསར་
མའི་སྦྱོར་དྲུག་དང་འདྲ་མོད། དོན་ལ་ཁྱད་པར་ཆེ་སྟེ། སྦྱོར་དྲུག་པས་རླུང་ལྔ་དབུ་
མར་བཅིང་པའི་གནད་ཀྱིས་སྟོང་གཟུགས་ཀྱི་སྣང་བ་ཤར་བ་བྱེད་རྩོལ་གྱིས་བདེ་བ་
ཆེན་པོའི་ལམ་ལ་རིམ་གྱིས་བཀྲི་བ་ཡིན་ལ། འདིར་ནི་སེམས་ཡིན་ལ་ལུས་པ་དང་།
ཆོས་ཉིད་ལ་འཛིན་པ་སོགས་ཡིད་དཔྱོད་ཐམས་ཅད་བཅད་ནས་གནས་ལུགས་རང་
གསལ་མངོན་སུམ་དུ་གཏན་ལ་འབེབ་པས་འཕགས་ཤིང་། གཞན་ཡང་ལམ་འདིའི་
ལུགས་ཡེ་ཤེས་ཀྱི་སྐུ་འཇའ་ལུས་སུ་གྲོལ་བའང་། ཀློང་སྡེ་སོགས་ཀྱི་བསྒྲུབ་པ་ལས་
འཕགས་ཏེ། འདིར་ནི་རགས་པའི་སྒོ་གསུམ་ཕྲ་བ་དྭངས་མའི་སྐུར་བསྒྱུར་བ་ཙམ་
མ་ཡིན་པར། ཆོས་ཉིད་ཟད་པའི་སྣང་བ་མཐར་ཕྱིན་པས་སྒོ་གསུམ་ཕྲ་རགས་ཐམས་
ཅད་སྐུ་དང་ཡེ་ཤེས་ཀྱི་ངང་ལ་གཞི་མེད་དུ་དེངས་པ་ཡིན་གསུངས། །
གཉིས་པ་སྒོམ་པའི་ཁྱད་པར་ནི། གཞི་དངོས་པོའི་གནས་ལུགས་ངོ་བོ་ཀ་ནས་དག་
པ་སྟེ། འཁོར་འདས་ཐམས་ཅད་ཀྱི་རང་བཞིན་སྟོང་པ་ཉིད་དུ་བཞུགས་ཀྱང་། མེད་
དགག་གི་ཆ་མ་ཡིན་པས་འཁོར་བ་དང༌། མྱ་ངན་ལས་འདས་པའི་གཉེན་པོའི་ཆོས་
ཀྱིས་གོས་པར་མ་གྱུར་པའི་དེ་བཞིན་ཉིད་ལ། དབྱིངས་ཀྱི་ཆ་ནས་ཀ་ནས་དག་པ་
ཞེས་དང་། དབྱིངས་དེ་ཉིད་ཀྱི་ངང་ནས་ད་ལྟར་རིག་པ་གཏིང་གསལ་ཆེན་པོ་སྣང་
232



ར་ན་ངག་རྡོ་གས་པ་ཆེན་པོའི་གནད་ཐོར་བུའི་སྐོར།
ཡུལ་དུ་གསལ་ཙམ་མ་ཡིན་པའི་ངོ་ཐོག་གསལ་ལ་གོ་མ་འགགས་པ། སྤྲོས་པའི་
མཐའ་ཐམས་ཅད་དང་བྲལ་བ། དཔེ་གང་གིས་ཀྱང་མི་མཚོན་ཅིང་། བརྗོད་པ་གང་
གི་ཡང་ཐོག་ཏུ་མི་ཕེབ་པའི་སྟོང་གསལ་དབྱིངས་རིག་དབྱེར་མེད་ཀྱི་བཞུགས་ཚུལ་
འདི་ལ། གཞི་ཡི་གནས་ཚུལ་གྱི་ལྟ་བ་ཡིན་ལ། དེ་དོན་ཡིན་བཞིན་འཇོག་པ།
གཉེན་པོ་དང་རྩོལ་བས་མ་བསླད་པ། ཐ་མལ་ཡེངས་མ་ལམ་དུ་མ་སོང་བའི་ངང་
བཞག་བློ་འདས་སུ་ལ་བཟླ་བ་ནི་ལམ་སྒོམ་པ་ཡིད་བྱེད་དང་བྲལ་བའོ། །དེའང་གནས་
ལུགས་མངོན་དུ་གྱུར་པ་ཞིག་ལ། སྣང་ཡུལ་མཐའ་དག་སྟོང་པར་འགྲོ་མི་དགོས་ཏེ།
ཚོགས་དྲུག་རང་གྲོལ་དུ་འགྲོ་བ་ཉིད་ཀྱི་ཕྱིར། བརྟགས་ཤིང་དཔྱད་པའི་ངོས་ནས་
ཅི་ཡང་མ་རྙེད་པའི་མེད་དགག་གི་ཆ་དང་། འགྱུ་བ་དང་བལྟ་མཁན་གྱི་ཤེས་པ་ལ་
བལྟས་པས། སྟོང་གསལ་རིས་མེད་དུ་སོང་ནས་ཡེ་རེ་ལྷང་ངེ་བ་འདྲ་ཞིག་ལ་གནས་
ལུགས་ཀྱི་རང་ཞལ་མཐོང་བར་བཟུང་ན་མི་ཡོང་སྟེ། སྤྱོད་འཇུག་ལས། ཅི་ཡང་མེད་
ཅེས་གོམས་པ་ཡིས། །དེ་ཡང་ཕྱི་ནས་སྤོངས་བར་འགྱུར། །ཞེས་དང་། འོད་སྲུང་
གིས་ཞུས་པའི་མདོ་ལས། དེ་བཞིན་ལྟ་བ་འཐམ་པོར་གནས་པ་ལ། །དབྱུང་བའི་
མཆོག་ནི་སྟོང་པ་ཉིད་ཡིན་ཏེ། །གང་ཞིག་སྟོང་པ་ཁོ་ནར་བལྟ་བྱེད་པ། །དེ་ནི་གསོར་
མི་རུང་ཞེས་རྒྱལ་བས་གསུངས། །ཞེས་པས་རང་བཞིན་སྟོང་ཉིད་དང༌། སྟོང་པའི་
ཁྱད་པར་ཕྱེད་པ་ཤིན་ཏུ་གལ་ཆེ་ཞིང་། དེ་ལྟར་སྣང་ལ་འཛིན་མེད་ཀྱི་ངོ་ནས་གཞལ་
ན་རྒྱུ་འབྲས་རྟེན་འབྲེལ་མི་བསླུ་ཞིང་། དོན་དེས་དབྱིངས་རིག་སྐུ་གསུམ་ཆེན་པོ་མངོན་
དུ་འགྱུར་བའི་ཕྱིར། འབྲས་བུ་ཡེ་རྫོགས་ཆེན་པོའི་རྣམ་པར་བཞག་པ་ལ། ཐོད་
རྒལ་གྱི་སྒོ་དྲུག་གམ་གནད་དྲུག་གིས་གནད་དུ་བསྣུན་པ་དགོས་སོ། །
ཐོད་རྒལ་སྒོ་དྲུག་གམ་གནད་དྲུག་ནི། ལུས་ཀྱི་གནད་སྐུ་གསུམ་བཞུགས་སྟངས།
253



ཀཐོག་སི་ཏུ་ཆོས་ཀྱི་རྒྱ་མཚོས་མཛད།
ངག་གི་གནད་ཅི་ཡང་མི་སྨྲ་བ། སེམས་ཀྱི་གནད་ཤིན་ཏུ་རྩོལ་མེད། སྒོ་ཡི་གནད་
གཟིགས་སྟངས་གསུམ་སྟེ་གྱེན་ཐུར་ཐད་དམ་ཟུར་དུ་བལྟ་བའོ། །ཡུལ་གྱི་གནད་ནམ་
མཁའ་སྤྲིན་བྲལ་དང༌། ཉི་ཟླ་མར་མེ་སོགས། རླུང་གི་གནད་དབུགས་དལ་བུས་ཕྱི་
ནང་དུ་རྔུབ་པ་རྣམས་དང་། མན་ངག་སྡེའི་ཁྱད་པར་མཆོག་ཏུ་གྱུར་པ་སྒྲོན་མ་བཞི་དང་
སོགས་འོད་གསལ་གྱི་གནད་རྒྱས་པ་ཁྲིད་ཡིག་དང་རྣམ་བཤད་མཛོད་བདུན་ལ་སོགས་
པ་ནས་འབྱུང་བ་བཞིན་ཏེ་རྡོ་རྗེའི་སེམས་དཔའ་ཤེས་རབ་འོད་ཟེར་གྱི་ཞལ་ནས།
ཁྱད་པར་འོད་གསལ་རྡོ་རྗེ་སྙིང་པོའི་དོན། །རང་བཞིན་བབ་ཡིན་སྟོང་པས་ཕན་ཅི་
ཡོད། །སོ་མ་ངང་བཞག་མ་བཅོས་རང་ག་མ། །ཐ་མལ་ཤེས་པ་རང་གྲོལ་རྒྱལ་བའི་
ལམ། །རང་གིས་རང་གྲོལ་གཉེན་པོས་བཅོས་མི་དགོས། །ཡེ་གྲོལ་བསྐྱར་གཞི་མེད་
དེ་གདོད་མའི་ངང་། །ཅེར་གྲོལ་ངོ་བོ་མེད་དེ་བདེན་པས་སྟོང་། །རང་གྲོལ་གཉེན་
པོ་མེད་དེ་རང་གཞག་ཉིད། །འགྱུ་གྲོལ་རང་སར་དག་སྟེ་སྐད་ཅིག་མ། །ཤར་གྲོལ་
དུས་མཉམ་ཡིན་ཏེ་སྔ་ཕྱི་མེད། །མ་བཅོས་རང་བཞག་རང་བབ་ཀ་དག་ཀློང་། །ངོ་
བོ་རང་བཞིན་ཐུགས་རྗེའི་དོན་རྟོགས་ཤོག །ཤེས་རབ་རང་བྱུང་སྒྲོན་མའི་དབྱིངས་
རུམ་ནང་། །རྒྱང་ཞགས་སྒྲོན་མས་རིག་གདངས་སྒོ་ཕྱེས་ནས། །དག་དབྱིངས་སྒྲོན་
མས་སྣ་ཚོགས་རྒྱན་བཀྲམ་སྟེ། །ཐིག་ལེ་སྟོང་སྒྲོན་ཁྲོ་བོའི་དཀྱིལ་འཁོར་རྫོགས། །
དང་པོ་རྒྱུ་ཡིས་མ་བསྐྱེད་དབྱིངས་ལྔ་ཤར། །བར་དུ་རྐྱེན་གྱིས་མ་བསྐྱེད་ཚོམ་བུར་
གྲུབ། །ཐ་མ་ལྟ་བའི་གནས་དག་དབྱིངས་རིག་འདྲེས། །ཡིད་དཔྱོད་དང་བྲལ་མངོན་
སུམ་མཐར་ཕྱིན་ཤོག །ཁྲེགས་ཆོད་ལྟ་བས་སྲིད་ཁུངས་བརྡར་ཤ་བཅད། །ཐོད་རྒལ་
སྒོམ་པས་སྐུ་གསུམ་རྩལ་རྫོགས་ཏེ། །གདོད་ནས་རྣམ་དག་དང་པོའི་སངས་རྒྱས་
ཉིད། །དབྱེར་མེད་ཐིག་ལེའི་གཟུགས་སུ་གང་སྣང་བ། །དེ་ལས་སྤྲོས་ཚེ་སྐུ་གསུམ་
254



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
སྣོད་བཅུད་དང་། །བསྡུས་ཚེ་སྟོང་ཉིད་སྙིང་རྗེ་ཆོས་ཀྱི་སྐུ། །ཐིག་ལེ་ཉག་གཅིག་ཡིད་
ལ་གཡོ་མེད་ཤོག །ཅེས་གསུངས་པ་ལྟར་རོ། །ཁྲེགས་ཆོད་ཀྱི་མན་ངག་ཙམ་དང་།
ཐོད་རྒལ་གྱི་ཆ་ཙམ་སེམས་ཀློང་དུའང་ཡོད་མེད། མཆོག་ཏུ་ཟབ་པའི་རིག་པ་གནད་
ནས་བོར་བ་དང་། ཐིག་ལེ་གསང་སྐོར་གྱིས་ཡེ་ཤེས་ཀྱི་སྐུ་འཇའ་ལུས་འཕོ་བ་ཆེན་
པོར་གྲོལ་བ་ལ། ནང་འབྱུང་སེམས་འོད་གསལ་དུ་སྡུད་པ་དང༌། ཕྱི་འབྱུང་འོད་སྣང་
དུ་དེང་བའི་ཁྱད་པར་ཆེན་པོ་ཞིག་དབྱེ་བར་འདུག་གོ །
བཞི་པ་དམིགས་བསལ་གྱི་རང་ལུགས་ཅུང་ཟད་འཆད་པ་ནི། ཕྱི་སེམས་སྡེ་ནི་སྤང་
བྱའི་མཐའ་ལས་གྲོལ་བ་སྟེ། ཆོས་ཐམས་ཅད་སེམས་ཉིད་རྒྱུ་རྐྱེན་རྩོལ་སྒྲུབ་ལས་
འདས་པར་རྟོགས་ནས། སྡུག་བསྔལ་བདེ་ཆེན་དང་། འཁོར་བ་མྱང་འདས། སེམས་
རིག་པ་སོགས་སུ་གསུངས་པའི་སྐབས་དང་། ནང་བྱ་བྲལ་ཀློང་སྡེ་ནི་གཉེན་པོའི་
མཐའ་ལས་གྲོལ་བ་སྟེ། ཆོས་ཅན་ཐམས་ཅད་ཆོས་ཉིད་ལས་མ་གཡོས་པའི་སྐུ་གསུམ་
རང་ཆས་ཀྱི་དབྱིངས་ལས་མི་འགྱུར་བར་རྟོགས་པའི་ཕྱིར། ཡུལ་སྟོང་པ་ཆེན་པོར་
སྐྱེལ་བའི་ཐབས་དང༌། རླུང་དབུ་མར་ཞུགས་པ་དང་། ཐིམ་རིམ་དང་སྡུད་རིམ་ལ་
བརྟེན་ནས་འོད་གསལ་དུ་གྲོལ་ཚུལ་སོགས་གསུངས་ཤིང༌། གསང་བ་ཟབ་པ་མན་
ངག་གི་སྡེ་ནི། སྤང་གཉེན་གཉིས་ཀའི་མཐའི་ལས་གྲོལ་བ་སྟེ། གཞི་ལམ་འབྲས་
གསུམ་གྱི་ཆོས་ཐམས་ཅད་ཀ་དག་དང་ལྷུན་གྲུབ་དབྱེར་མེད་པའི་དོན་རང་གི་མཚན་
ཉིད་ཡིན་ལུགས་ལྟར་རྟོགས་པས། སེམས་དང་རིག་པ་ཀུན་གཞི་དང་ཡེ་ཤེས། རྣམ་
རྟོག་དང་ཆོས་ཉིད་སོགས་དབྱེ་བ་སོ་སོར་གསུངས་པ་རྣམས་འདིར་རང་ལུགས་ལ་
མི་འགལ་ཏེ། སེམས་ཀློང་མན་ངག་གི་སྡེ་པའི་ལུགས་སྲོལ་སྤྱི་དང་བྱེ་བྲག་གི་རྫོགས་
པ་ཆེན་པོ་གསལ་བར་མཛད་པའི་མཁས་གྲུབ་ཀཐོག་པ་ཆེན་པོ་དང་། ཀུན་མཁྱེན་
255



ཀཿཐོག་སི་ཏུ་ཆོས་ཀྱི་རྒྱ་ར་ཚོས་ར་ཇིང་
ཆོས་ཀྱི་རྒྱལ་པོ་རྣམ་པ་གཉིས་ཀྱི་རང་ལུགས་འགལ་མེད་དུ་སྒྲུབ་ཏུ་ཡོད་ཀྱང་འདིར་
རིག་འཛིན་བརྒྱུད་པའི་ཞལ་ལུང་ཉིད་ངོ་མཚར་ཆེ་བས། ཆོས་རྒྱལ་མངའ་རིས་པཎྜི་
ཏ་ཆེན་པོས་ལྷ་ཡི་ཟླ་བའི་དྲིས་ལན་གསང་བའི་གཏེར་མཛོད་དུ། གཞན་ཡང་དྲི་བ་
སོ་གཅིག་པ། །བོད་ཡུལ་ཁ་བ་ཅན་ལྗོངས་འདིར། །ཐེག་པ་རིམ་དགུའི་རྣམ་བཤད་
དང༌། །ཁྱད་པར་ཨ་ཏི་ཡོ་ག་ཡིས། །ལམ་སྲོལ་ཟབ་ཁྱད་འབྱེད་པ་ལ། །མཁས་གྲུབ་
མང་དུ་བྱོན་གྱུར་ཀྱང༌། །འགྲན་ཟླ་ཀུན་དང་བྲལ་བ་ཡིན། །སྤྲུལ་སྐུ་ཀློང་ཆེན་རབ་
འབྱམས་དང་། །ཀཐོག་ཤཱཀྱ་རྡོ་རྗེ་ཞེས། །ཉི་ཟླ་ལྟ་བུར་གྲགས་པ་ཡིས། །རྫོགས་
པ་ཆེན་པོའི་ཆོས་ལུགས་ལ། །ཤེས་བརྗོད་ཐ་སྙད་འདོགས་པའི་ཚེ། །ཤིང་རྟའི་ལམ་
སྲོལ་སོ་སོར་ཕྱེས། །དེ་ཡང་སྤྲུལ་སྐུ་ཀློང་ཆེན་པས། །དོན་དམ་སྨྲ་བསམ་བརྗོད་བྲལ་
ཡང་། །ཀུན་རྫོབ་ཡུལ་དང་ཡུན་ཅན་རྣམས། །སྣང་ཙམ་ཉིད་ནས་མ་གྲུབ་སྟེ། །དཔེར་
ན་རྨི་ལམ་སྣང་བ་བཞིན། །དེས་ན་ཀུན་རྫོབ་འཁྲུལ་སྣང་རྣམས། །དབྱིངས་དང་རང་
བྱུང་ཡེ་ཤེས་མིན། །དེ་ཕྱིར་ཉོན་མོངས་ཡེ་ཤེས་མིན། །ཁམས་གསུམ་སངས་རྒྱས་
སེམས་ཅན་མིན། །སེམས་ཀྱང་རིག་པ་མ་ཡིན་ཞིང་། །སྣང་བ་རང་སེམས་ཡིན་ནོ་
ཞེས། །ལུང་རིགས་མང་པོས་བསྒྲུབ་མཛད་དེ། །ཞེས་དྲིས་དེ་ཡི་ལན་བརྗོད་པ། །
དོན་དམ་བློ་ཡི་སྤྱོད་ཡུལ་མིན། །བློ་བྲལ་ཆོས་སྐུའི་ངོ་བོར་བརྗོད། །དེ་ལ་ཡེ་ཤེས་
རྒྱལ་ཁམས་ཞེས། །དམ་པ་དང་པོའི་ལུགས་ལའང་གྲགས། །ཀུན་རྫོབ་དང་ཡུལ་
ཅན་རྣམས། །རྨི་ལམ་དུས་ཀྱི་ལོངས་སྤྱོད་བཞིན། །སད་པའི་ཡུལ་ན་མི་གནས་པར། །
འཇིག་པའི་ཆོས་ཅན་ཡིན་པའི་ཕྱིར། །བློ་ཡི་ཡུལ་དུ་བྱས་པ་སྟེ། །ཀུན་རྫོབ་ཕྱིར་ན་
བློ་འདས་མིན། །དེ་ལ་རྣམ་ཤེས་རྒྱལ་ཁམས་ཞེས། །དུས་ཀྱི་འཁོར་ལོའི་བཞེད་པ་
ཡིན། །ཆོས་དབྱིངས་སྐྱེ་བ་མེད་པ་དང་། །རང་བྱུང་ཡེ་ཤེས་འོད་གསལ་བ། །
256



ར་ན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
ཟུང་འཇུག་དྲི་མེད་ཡིན་པའི་ཕྱིར། །ཉོན་མོངས་ཡིན་ན་ཡེ་ཤེས་མིན། །རང་བཞིན་
གནས་རིགས་ཀྱིས་ཁྱབ་པའི། །ས་བོན་ཙམ་ལ་དགོངས་ནས་ནི། །ཡིན་ཞེས་གསུངས་
པའི་སྐབས་ཡོད་ཀྱི། །ཁམས་གསུམ་སེམས་ཅན་ཡིན་པ་ན། །རྣམ་གྲོལ་སངས་རྒྱས་
ཡིན་པ་འགལ། །སེམས་ནི་བག་ཆགས་རང་བཞིན་ཏེ། །སེམས་ཀྱི་རང་བཞིན་དཔྱད་
པ་ན། །བག་ཆགས་དྲི་མ་ཟད་པའི་མཐར། །རིག་པ་མངོན་སུམ་སྣང་བ་ཡིན། །དེས་
ནས་རྣམ་ཤེས་ཡེ་ཤེས་དག །བསྲེས་ནས་གསུངས་པའི་སྐབས་མང་ཡང་། །སེམས་
དང་རིག་པ་རབ་དབྱེ་བའི། །བཅུ་བདུན་རྒྱུད་སོགས་མན་ངག་གི །དགོངས་པ་ཡིན་
ཕྱིར་འདིར་བཤད་པ། །མན་ངག་སྡེ་ཡི་དགོངས་པ་ཡིན། །དེ་ཕྱིར་དགོངས་པ་ཟང་
ཐལ་སོགས། །བླ་ན་མེད་པའི་རྒྱུད་སྡེ་དང་། །བེ་རོ་ཙ་ནའི་སྙན་བརྒྱུད་ཀྱི། །དགོངས་
པ་ཀློང་ཆེན་རབ་འབྱམས་ཀྱིས། །ལུགས་དང་མཐུན་པར་བཞེད་པ་ཡིན། །སྣང་བ་
རང་སེམས་ཡིན་པ་དང་། །མིན་པའི་དབྱེ་བ་མང་མོད་ཀྱི། །འཁྲུལ་སྣང་རང་སེམས་
ཡིན་པ་དང་། །གྲོལ་སྣང་རིག་པ་ཆོས་སྐུ་གཉིས། །སེམས་ཀྱིས་རིག་པ་དབྱེ་བར་
རྟོགས། །ཞེས་དང་། གཞན་ཡང་དྲི་བ་སོ་གཉིས་པ། །ཀཐོག་ཤཱཀྱ་རྡོ་རྗེ་ནི། །སྣང་
སྲིད་འཁོར་འདས་ཆོས་རྣམས་ཀུན། །རང་བྱུང་ཡེ་ཤེས་རང་སྣང་ཡིན། །ཁམས་གསུམ་
སེམས་ཅན་སངས་རྒྱས་ཡིན། །སྡུག་བསྔལ་བདེ་བ་ཆེན་པོ་ཡིན། །འཁོར་བ་མྱ་ངན་
འདས་པ་ཡིན། །མདོར་ན་འཁོར་འདས་ཆོས་རྣམས་ཀུན། །རང་བྱུང་ཡེ་ཤེས་ཡིན་
པར་ནི། །ལུགས་རིགས་མང་པོས་བསྒྲུབས་མཛད་དེ། །དེ་ལྟར་སྐྱེས་ཆེན་དེ་གཉིས་
ཀྱི༑ ༑དགོངས་བཞེད་སོ་སོར་སྣང་བ་ལ། །མཐུན་ནོ་འགལ་བ་ཇི་ལྟར་ཡིན། །ཞེས་
དྲིས་ལན་དུ་འདི་ལྟར་ཏེ། །ཀུན་བྱེད་རྒྱལ་པོ་ལ་སོགས་པ། །ཟབ་མོའི་རྒྱུད་སྡེ་མང་
པོ་དང༌། །ཏིང་འཛིན་རྒྱལ་པོ་ལ་སོགས་པ། །ཐེག་པ་ཆེན་པོའི་མདོ་ནང་ནས། །
257



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ཁམས་གསུམ་སྲིད་གསུམ་འཁོར་བ་དང་། །མྱང་འདས་ལམ་གྱི་ཆོས་རྣམས་དང༌། །
ཐམས་ཅད་སེམས་སྣང་ཉིད་དུ་གསུངས། །དེ་བཞིན་ཁམས་གསུམ་པོ་འདི་དག །
སེམས་ཙམ་ཡིན་ཅེས་གསུངས་པ་དང༌། །དེ་བཞིན་ས་ཡི་སྡེ་སྣོད་ལས། །སྣང་བ་
སེམས་སུ་བསྒྲུབ་པའི་གཞུང་། །མང་དུ་གསུངས་ཤིང་བིར་ཝ་པས། །ལམ་གྱི་འཁོར་
འདས་དབྱེར་མེད་དུ། །ཆོས་ཀུན་སེམས་ཉིད་སྣང་བ་ཞེས། །དེ་བཞིན་གཟུགས་ཅན་
ཡིན་ཕྱིར་དང་། །དེ་ཁོ་ན་ཉིད་རྒྱ་མཚོ་ཡིས། །དོན་དང་མ་བྲལ་བ་ཡི་དོན། །རྗེ་བཙུན་
གྲགས་པ་རྒྱལ་མཚན་གྱིས། །འཁོར་འདས་དབྱེར་མེད་རྩ་འགྲེལ་དུ། །སྣང་བ་སེམས་
སུ་བསྒྲུབ་པ་ལ། །རྩ་བའི་དཔེ་ནི་བཞི་བཞི་བརྒྱད། །སྒྱུ་མ་རྟེན་འབྲེལ་ཉིད་བསྒྲུབ་
ཕྱིར། །སཱ་ལུ་ལྗང་པའི་མདོ་སོགས་ཀྱིས། །ལུང་གི་ལོང་གི་དགོངས་པ་དཔེ་བརྒྱད་
དང༌། །རྟེན་འབྲེལ་དེ་བཞིན་བརྗོད་བྲལ་དུ། །སྒྲུབ་པའི་ཐབས་ལ་དཔེ་བརྒྱད་
བསྟན། །དེ་བཞིན་རྫི་བོ་རས་པ་ལ། །རྗེ་བཙུན་མི་ལ་དེས་གསུངས་པ། །སྣང་བ་
སེམས་སུ་འདུས་པར་གདའ། །སེམས་ཉིད་གསལ་བའི་ངོ་བོར་གདའ། །དེ་ལ་ངོས་
བཟུང་མེད་པར་གདའ། །ཞེས་སོགས་གསུངས་ནས་མཐར་ཐུག་ཏུ། །བརྗོད་བྲལ་
བསམ་དང་བྲལ་བར་བསྟན། །དེ་བཞིན་གཅེར་སྒོམ་རྫོགས་པ་དང་། །གྲུབ་ཐོབ་
སྨྱོན་པ་དོན་ལྡན་སོགས། །སྐྱེས་ཆེན་འགའ་ཡི་དགོངས་པ་ནི། །སྣང་སྲིད་འཁོར་
འདས་ཆོས་རྣམས་ཀུན། །སྣང་སྟོང་འཁོར་འདས་ཅིར་སྣང་ཡང་། །སྣང་བ་ཉིད་ན་
དེ་དང་དེའི། །ཆོས་ཉིད་གཅིག་དང་དུ་བྲལ་ཏེ། །སོ་སོ་རང་རིག་རང་དག་ཡིན། །
ཞེས་སོགས་མང་དུ་གསུངས་མོད་ཀྱི། །ཐམས་ཅད་རྟེན་འབྲེལ་རང་སྣང་ཡིན། །དེ་
ལྟར་གསུངས་པ་ཇི་བཞིན་དུ། །ཉོན་མོངས་སྤྲིན་དང་བྲལ་བ་ལ། །རྟེན་འབྲེལ་གྱིས་
ནི་རང་བཞིན་གང་། །དངོས་པོ་མེད་ལ་དངོས་པོའི་སྤྲིན། །སྣ་ཚོགས་རྣམ་པར་འབྱུང་
258



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
ཞེས་འགྱུར། །གཞི་རྩ་མེད་པའི་སེམས་ཉིད་ནི། །ཆོས་རྣམས་ཀུན་གྱི་རྩ་བ་ཡིན། །
རང་རིག་ཡེ་ཤེས་ཀུན་ཁྱབ་ཡིན། །དེ་བཞིན་ཁམས་གསུམ་སེམས་ཅན་གྱི། །རང་
བཞིན་གདོད་ནས་ཡོད་པ་ཡིན། །དེ་ལྟ་བུ་ཡི་དོན་ལ་དགོངས། །ཡུམ་ཆེན་སྤྲུལ་པའི་
ཞལ་ནས་ཀྱང་། །འཁོར་བ་སྤང་བའི་ཕ་རོལ་དུ། །མྱང་འདས་ཚོལ་བ་སྙིང་རེ་རྗེ། །
བཙལ་བས་མ་རྙེད་ཉོན་རེ་མོངས། །སྡུག་བསྔལ་སྤང་བའི་ཕ་རོལ་ནས། །བདེ་བ་
ཚོལ་བ་སྙིང་རེ་རྗེ། །བཙལ་བས་མ་རྙེད་ཉོན་རེ་མོངས། །ཞེས་སོགས་གསུངས་པའི་
དོན་རྣམས་ཀྱང་། །འཁོར་བའི་ཆོས་ཀུན་རང་རང་གི །རང་བྱུང་ཡེ་ཤེས་རང་སྣང་
ཕྱིར། །ཀ་བའི་ཆོས་ཉིད་དེ་དང་ནི། །བུམ་པའི་ཆོས་ཉིད་གཅིག་ཡིན་ཞེས། །བརྗོད་
པ་རུ་ནི་མི་མཛད་ཅིང་། །ཀ་བ་བུམ་པའི་ཆོས་ཉིད་ནི། །གཅིག་དང་དུ་མ་བྲལ་བ་
ཡིས། །ཆོས་ཉིད་དུ་ནི་མཚུངས་པའོ། །དེ་ལྟར་སྐྱེས་ཆེན་རྣམས་གཉིས་ཀྱི། །དགོངས་
པ་འགལ་བ་ལྟར་སྣང་ཡང་། །དོན་ལ་འགལ་འདུའི་སྐྱོན་མེད་དེ། །རྒྱུད་དོན་བརྗོད་
བྱ་སོ་སོ་ཡང་། །དྲི་མེད་མཉམ་བཞག་ཡེ་ཤེས་ཀྱི། །ཉམས་མྱོང་དག་ལ་དབྱེ་བ་མེད། །
མཐར་ཐུག་མངོན་སུམ་མཐོང་བ་ཡི། །ལྷག་མཐོང་དོན་ལ་གཉིས་སུ་མེད། །ཅེས་རྒྱ་
ཆེར་གསུངས་པ་ལྟར་རོ། །འདི་ན་གང་དག་ཐོས་པ་བོན་གྱེན་དུ་སོང་བའམ། ཐོས་
པ་རྐྱང་པའི་ཡོན་ཏན་གྱིས་ཁེངས་བའམ། རྡོ་རྗེ་ཐེག་པའི་ལམ་ཁྱད་པར་བའི་སྐལ་
བ་མེད་པ་དག་གིས་རྫོགས་པ་ཆེན་པོ་ནི་ཡོད་མིན་མེད་མིན་ལ་འཇོག་པ་ཤས་ཆེ་བས་
ལམ་འདི་ནི་འཁོར་རྩ་ཙམ་ཡང་གཅོད་བྱེད་མ་ཡིན་ནོ་སྙམ་དུ་འབྱུང་བ་ནི། ལམ་ཟབ་
མོ་འདིའི་ནམ་མཁའ་ལྟར་རྒྱ་ཆེ་བའི་རྒྱུད་གཞུང་མན་ངག་གི་རྒྱ་མཚོའི་ཁ་དོག་ཙམ་
ཡང་མཐོང་བའི་སྐལ་བས་དབེན་པའི་ཁྲོན་པའི་རུས་སྦལ་ལྟར་གྱུར་པ་ཡིན་ལ།
ཡང་ལམ་འདི་ལ་ནི་དབུ་མའི་ལྟ་བ་ལས་ལྷག་པའི་ཐབས་དང་བྲལ་སྙན་པའང་རིག་
259



ཀ་ཐོག་སི་ཏུ་ཆོས་ཀྱི་རྒྱ་མཅོས་མཛད།
པ་རྐྱང་འདེད་ཀྱི་གནད་གསང་གི་ངོ་སྤྲོད་དང་། ཐིག་ལེ་གསང་བའི་ངོ་མཚར་བའི་
ཁྱད་ཆོས་མི་ཤེས་པ་ཡིན་ལ། ཡང་དཔལ་གསང་བ་འདུས་པ་སོགས་དང་རྒྱུད་སྡེའི་
གོ་བ་བབ་བསྟུན་དགོས་སོ་སྙམ་པ་རྣམས་ཀྱང་འཁོར་སྒྱུར་གྱི་རྒྱལ་པོ་དམངས་ཕལ་
པའི་སྤྱོད་ལམ་དང་བསྟུན་དགོས་སེམས་པ་དང་མཚུངས་ཤིང་རྩོལ་མེད་ཡེ་ཤེས་ཆེན་
པོའི་རང་གནད་ལ་ལྟ་བའི་མིག་རྗེན་ཅེར་དུ་ལོང་བ་ཆེས་མང་སྟེ། དེ་བས་ཀྱང་བླུན་
པོ་གང་གང་འདུ་ཤེས་མེད་པའི་དྲན་པ་བཀག་ཙམ་གྱི་སྟོང་པ་ཧད་པོར་ལྟ་བས། གཏི་
མུག་གི་རྒྱུ་འབྲས་ཁྱད་གསོད་ལ་མངོན་པར་དགའ་བས་རློམས་པ་རྣམས། ཀྱེ་མ་ཀྱེ་
ཧུད་ནམ་ཞིག་ན་ཡང་དག་པའི་དེ་ཁོ་ན་ཉིད་ཀྱིས་གཏམ་བདུད་རྩི་ལྟ་བུས་རྒྱུད་ཚིམ་
པར་བྱ། གྲོལ་བར་བྱ། སྙམ་དུ་སྙིང་རྗེའི་བསམ་པ་རྨ་མེད་པས་བསླང་བའི། རིག་
པ་སྒྱུ་མ་ལྟ་བུར་རང་གྲོལ་དུ་འཆར་བའི་ངང་ནས་ལམ་ཟབ་མོ་འདིའི་རྒྱུད་དང༌། །
འགྲེལ་བ་དང་། གདམས་ངག་མཐའ་ཡས་པ་རྣམས་ལ་ཐོས་པ་དང་། བསམ་པ་
དང༌། སྒོམ་པས་དལ་བའི་རྟེན་ལ་སྙིང་པོ་བླང་བ་ནི། གདམས་ངག་གི་མཆོག་ཏུ་
སྙིང་གི་ཟེའུར་བཅང་བར་རིགས་སོ་ཞེས། ཀུན་མཁྱེན་རྫོགས་པའི་སངས་རྒྱས་རི་
རབ་མར་མེའི་རྒྱལ་མཚན་ཅན་དེ་གངས་ཅན་གྱི། གཞི་ལ་མཁས་གྲུབ་ཀྱི་འཁོར་ལོས་
སྒྱུར་བའི་རྒྱལ་པོར་འཕོས་པ་རྗེ་བླ་མ་འོད་གསལ་སྤྲུལ་པའི་རྡོ་རྗེ་ལ། འཇམ་དཔལ་
ཆོས་ཀྱི་བཤེས་གཉེན་གང་གི་ཞབས་པད་ཙིཏྟ་རང་བྱུང་གི་འདབ་བརྒྱད་ཁ་ཕྱེ་བའི་
དབུས་སུ་རྟག་པར་བཀོད་པ་པོ་བདག་གིས། ཐལ་མོ་སྦྱར་ཏེ་དོན་ཤེས་པ་རྣམས་ལ་
གསོལ་བ་འདེབས་སོ། །
གཉིས་པ་ཞར་བྱུང་འཕྲོས་དོན་བཤད་པ་ནི། ཆོས་ཀྱི་རྒྱལ་པོ་རིག་འཛིན་འཇིགས་མེད་
གླིང་པའི་ཞལ་སྔ་ནས། གང་ལ་བློ་ཡི་རིམ་པས་འཇལ་ལུགས་གསུམ། །སེམས་ཀྱི་
260



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
སྡེ་ནི་རོལ་པའི་རྩལ་དུ་ཤར། །ཀློང་གི་སྡེ་ནི་རང་སྣང་བཀོད་པའི་རྒྱན། །མན་ངག་
སྡེ་ནི་མེད་སྣང་སྟོང་པའི་གཟུགས། །ཞེས་པ་ལྟར། སེམས་སྡེ་སེམས་ཉིད་གསལ་
བའི་རྩལ་ཟབ་མོ་ཆོས་ཉིད་དུ་མ་ལྷོངས་ནས་རྒྱན་དང་རོལ་པ་ལས་ཡིད་དཔྱོད་ཀྱི་
འཛིན་པ་འབྱུང་ཉེ་ཞིང་། ཀློང་སྡེས་ཟབ་གསལ་ཆ་མཉམ་དུ་བསྒྲུབས་ཀྱང་ཆོས་ཉིད་
ལ་འཛིན་པའི་ཡིད་དཔྱོད་དུ་སྟོང་ཕྱོགས་ཀྱི་གོལ་ས་འབྱུང་ཉེ་ལ། དེ་གཉིས་ཀས་ཡུལ་
སྣང་དང༌། ཡུལ་ཅན་ཤེས་པ་གཉིས་སྣང་ན་སྣང་མཉམ་སྟོང་ན་སྟོང་མཉམ་གཞི་
བྲལ་སྤྱི་འབྱམས་སུ་གདེངས་འཆལ་བས་གནད་དུ་མ་སོང་ན་གཤིས་ཤར་གྱི་གོལ་
སྒྲིབ་ཆེ་ལ། མན་ངག་སྡེ་ངོ་བོ་ཀ་དག་བརྗོད་བྲལ་བློ་འདས་ཆེན་པོའི་གདངས་རང་
སྣང་ལྷུན་གྲུབ་ཀྱི་སྒོ་ལ་རང་ཤར་བས། རྩལ་སྣང་ལ་སྒྲིབ་བྱེད་དང་། འཛོལ་ས་མེད་
ཅིང་། ཆོས་ཅན་གྱི་སྣང་བ་ཆོས་ཉིད་སྤྲོལ་བྲལ་དུ་འདུམ་པའི་གནད་ཀྱིས་ཁྱད་པར་
དུ་འཕགས་པ་ཡིན་ཅིང་། ཁྱད་དབྱེ་བའི་སྐབས་སུ་དེ་ལྟར་ཤེས་དགོས་ཤིང༌།
ཉམས་ལེན་གྱི་སྐབས་སུ་སེམས་ཀློང་མན་ངག་གི་སྡེ་ཐམས་ཅད་ཀྱང་སྤྱིར་རང་རྒྱུད་
ཀྱིས་ཉོན་མོངས་འདུལ་ཐབས་ལ་མི་འདྲ་བའི་ཁྱད་ཙམ་ལས་དོན་དུ། རྫོགས་པ་ཆེན་
པོའི་རིག་པའི་ཀློང་དུ་རང་ཚུགས་ཞིག་པའི་ངང་ན་འདུས་དགོས་ཏེ། ཡོན་ཏན་རིན་
པོ་ཆེའི་མཛོད་ལས། ཉན་རང་སྤོང་ཞིང་བྱང་སེམས་གཉེན་པོས་འདུལ། །སྔགས་
སྤྱིར་ལམ་གཏོང་སེམས་སྡེར་གཤིས་ཐོག་གྲོལ། །ཀློང་སྡེར་ཆོས་ཉིད་གཅིག་ཏུ་དག་
བྱེད་པ། །རིག་པའི་ཀློང་ན་རང་ཚུགས་ཞིག་པ་མཚར། །ཞེས་གསུངས་པ་དང༌།
དཔལ་གསང་བའི་སྙིང་པོའི་རྒྱུད་བརྒྱ་བཅུ་པ་ལས་ཀྱང་། མཉམ་ཉིད་དོན་རྟོགས་
རང་རིག་རྒྱལ་པོ་ནི། །རྒྱ་མཚོ་ཆེན་པོ་ཆུ་ཀླུང་ཀུན་འབབས་བཞིན། །བླ་མེད་དོན་
རྟོགས་ཐབས་ཆེན་འདི་དག་ཏུ། །རྣམ་ཐར་ཐེག་པ་བསམ་ཡས་མ་ལུས་འདུས། །
261



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ཞེས་གསུངས་པ་ལྟར་རོ། །གཞན་དུ་ན་ཞི་སྒོ་གཉིས་སུ་མེད་པ་དང༌། མཐར་ཐུག་
ཐེག་པ་གཅིག་ཡིན་པ་དང་། མདོ་སྔགས་དགོངས་པ་གཅིག་ཡིན་པ་དང༌། ཐེག་དགུ་
རྫོགས་ཆེན་དུ་འདུས་པའི་གནད་ཀྱིས་མཐར་ཐུག་གི་དོན་ལ། སྒྲུབ་བརྒྱུད་ཤིང་རྟ་
བརྒྱད་པོ་གང་གི་ལུགས་ཀྱང་ལམ་ཆ་ཚང་དང་། དགོངས་པ་ཁྱད་མེད་དུ་ཉམས་ལེན་
གྱི་སྟེང་ན་གཟུང་འཛིན་གྱི་འཁྲུལ་པ་ཞིག་པ་དང༌། རྟེན་འབྲེལ་གྱི་རྒྱུ་འབྲས་བསླུ་
མེད་དུ་མི་འགལ་བ་དང་། སྣང་སྟོང་རོ་མཉམ་དུ་འགྲོ་བ་ལ་གནད་གཅིག་པར་
འདུག་སྟེ། མཐོང་ལམ་འཕགས་པའི་ཡེ་ཤེས་བརྙེས་ཕན་ཆོད། ལམ་ཐམས་ཅད་རོ་
གཅིག་ཏུ་སོང་བས་འགལ་འདུ་མེད་པར་ཤེས་ནས། དག་སྣང་ཕྱོགས་མེད་རིས་མེད་
དུ་ཤར་བས་སྒྲུབ་བརྒྱུད་ཀྱི་དགོངས་པ་ཐམས་ཅད་མཐར་ཐུག་ཁྱད་མེད་དང་། གནས་
སྐབས་ཀྱི་བཞེད་སྲོལ་མི་འདྲ་བ་འབུམ་ཕྲག་མང་པོའི་ཁྱད་པར་རྣམས་མ་འདྲེས་པར་
རང་ལུགས་སུ་འཛིན་ནུས་ཤིང་། ཤན་འབྱེད་ནུས་པ་ནི་མཁས་པ་བློ་གྲོས་དང་ལྡན་
པ་རྣམས་གཅིག་ཏུ་དགའ་བ་བསྐྱེད་པའི་གཏམ་གྱི་གཞིར་གྱུར་པའོ། །སྣང་རིག་བློ་
བྲལ་ཐིག་ལེའི་མདངས་ཟེར་སྦུབས། །རིག་སྟོང་གཉུག་མའི་ཌཀྐི་རོལ་པའི་གནས། །
མཁའ་སྤྱོད་རྒྱན་གྱི་ཞིང་ཁམས་འཇའ་གུར་ཅན། །ཆོས་ཉིད་མངོན་སུམ་རོལ་པའི་
བཀྲ་ཤིས་ཤོག །རྨད་བྱུང་བརྒྱུད་པ་དགུ་ལྡན་རྡོ་རྗེའི་སྐུ། །འཕོ་མེད་གསལ་སྟོང་
བྲལ་བ་བྱིན་རེ་ཆགས། །ལྷུན་གྲུབ་ཁྱབ་བརྡལ་གཉུག་མའི་ཡེ་ཤེས་ལས། །སྣང་
ཉམས་གོང་དུ་འཕེལ་བའི་བཀྲ་ཤིས་ཤོག །རྨད་བྱུང་གསང་བ་བླ་མེད་ཐེག་མཆོག་
གི ༑ཀ་དག་ཏུ་བཟང་པོའི་གཞི་ཀློང་དུ། །གང་ཤར་རང་གྲོལ་རེ་དོགས་ཡེ་ཟད་ལ། །
རིག་པ་ཚད་དུ་ཕེབས་པའི་བཀྲ་ཤིས་ཤོག །
གདོད་མའི་ནང་དབྱིངས་གཞོན་ནུ་བུམ་པའི་སྐུ། །དབྱིངས་ཡེ་དབྱེ་བ་མེད་པ་ཀ་དག་
262



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གཤིས། །ཐེག་མཆོག་རྒྱལ་པོའི་བཙན་སུ་གུ་རེ་ཡངས། །ཆོས་ཉིད་ཟད་སར་འཁྱོལ་
བའི་བཀྲ་ཤིས་ཤོག །ཅེས་ངོ་མཚར་ཤིས་པའི་མེ་ཏོག་སིལ་མར་གཏོར་ནས། དེ་
སྐད་ཡིད་འོང་པདྨ་དཀར་པོ་ལྟའི། །མཚོ་སྐྱེས་རྒྱལ་བའི་ཞལ་བཟང་ཟླ་བ་ནི། །མང་
ཐོས་ཉམས་དགའི་ནགས་གླིང་བཟང་པོའི་དབུས། །དད་པའི་རྫིང་བུར་འཆར་བ་དེ་
ཡིས་སོ། །གནས་འདི་བྱིན་ཆགས་ལྷུན་སྡུག་པདྨ་འོད། །དག་སྣང་འཇའ་ཟེར་དྲྭ་བ་
རོལ་པའི་སྦུབས། །ཤེས་རིག་དཔའ་བོ་ཌཱཀྐི་གར་བསྒྱུར་ཞིང་། །བྱིན་རླབས་ཤིས་
པའི་མེ་ཏོག་སིལ་བ་འབེབས། །སྟེང་ན་རྩ་རྒྱུད་བླ་མའི་སྤྲིན་གུར་དབུབ། །བར་ན་
ཡི་དམ་དཀྱིལ་འཁོར་རི་གླིང་བརྟན། །འདབས་ན་དམ་ལྡན་སློབ་བུའི་རྟེང་འཐུང་
བཞད། །མཐའ་འཁོར་མཁའ་འགྲོ་ཆོས་སྐྱོང་ནགས་ཚལ་འཁྲིགས། །ཨ་ཧོ། སྟོང་
ཕྲག་རྫོགས་ཆེན་ཆོས་ཀྱི་པདྨའི་ནགས། །ཐོས་བསམ་བུང་བ་གཞོན་ནུས་རྟག་ཉུལ་
ནས། །ཡང་དག་སྒོམ་པའི་སྦྲང་རྩིས་ཚིམ་མྱོས་ཏེ། །ལེགས་བཤད་མགྲིན་པའི་གླིང་
བུ་སྙན་པར་འཁྲོལ། །རྨད་བྱུང་མཁའ་དབྱིངས་རོལ་པ་རྒྱལ་བའི་གནས། །གསང་
མཆོག་འོག་མིན་ཆོས་དབྱིངས་ཕོ་བྲང་ན། །དཔལ་མགོན་ཆོས་རྗེ་བླ་མའི་ཚོགས་
གྲལ་དེར། །དགའ་བའི་རྩེ་འཇོར་བྱེད་རྣམས་དོན་འདི་ལོངས། །སྙིང་དབུས་ཟངས་
མདོག་དཔལ་རིའི་འཁོར་ལོ་ན། །མ་བཅོས་གཉུག་མའི་སྟོན་པ་པད་འབྱུང་གི །རང་
ཞལ་ལྷུག་པར་མཇལ་བའི་རྣལ་འབྱོར་ལ། །ཟབ་དོན་བདུད་རྩིའི་མཆོད་ཡོན་འདི་
ལགས་སོ། །འགལ་འཁྲུལ་རླུང་གིས་ཚིག་རིས་ཕྱག་དར་ཁྲོད། །ཉུང་བས་རིག་འཛིན་
དགེ་འདུན་ཤིང་གི་དབུས། །འདུ་བ་མ་ཐོབ་རྟོག་གེ་ཚེར་མ་རྣམས། །དོན་གཏམ་གོ་
ཆ་འདི་ལ་དགུག་དང་ཤེས། །ཀྱེ་ཧོ། གྲོགས་དག་ཤིན་ཏུ་ཉམས་དགའི་ནགས། །
ཀུན་ནས་ཕུ་ཆུ་སྙན་པའི་སྒྲ་འབྱིན་དེར། །འཆི་མེད་འོད་གསལ་བཙན་ས་འཛིན་པ་ལ། །
263



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ཅིས་ཀྱང་དགོས་པ་མེད་དོ་འཁྲུལ་པ་ཐོང་། །གུར་དཀར་དབུབ་འདྲའི་གངས་རི་ལྷུན་
སྟུག་པ། །ནགས་ཚལ་འབྲས་བུ་བསེར་བུས་ལྷགས་པའི་གནས། །མཚོ་འགྲམ་སུལ་
རྫང་དུལ་མ་བཅོས་ཅོག་བཞག་གིས། །སྤྲོས་པ་གཏན་དུ་ཆོད་ལ་མི་དགའ་འམ། །
རི་དྭགས་གར་བྱེད་ལྗོན་ཤིང་ལྕུག་ཕྲན་གྱིས། །གར་དང་གླུ་ལེན་མཁའ་དབྱིངས་སྔོ་
སངས་ཀྱིས། །རིག་པའི་དྭངས་སྙིགས་འབྱེད་པའི་དབེན་པ་རུ། །གུ་ཡངས་རྫོགས་
ཆེན་རྣལ་འབྱོར་དེའི་སྤྲོ་རྒྱུ། །དེ་འདྲ་རྣམ་པད་བུ་མོའི་ནུ་ཕྲག་ཏུ། །འཇོ་སྒེག་བྲང་
སྙིང་གཏད་པའི་ལྷ་བུ་ལ། །ཡོད་པ་མིན་ཏེ་ངོ་མཚར་དབེན་པའི་གཏམ། །ཐར་འདོད་
རྣ་བའི་བུ་རམ་ཡིན་ཞེས་བརྗོད། །ཡལ་ག་གཡོ་བས་འདིར་ཤོག་བརྗོད་པ་བཞིན། །
སྟུག་པོའི་མེ་ཏོག་དཀར་སེར་དམར་ལྗང་ཀླུང་། །བུང་བའི་མིག་བསྒྱུར་ངེས་འབྱུང་
ཊཱཀྐི་མས། །བློ་འདས་བརྗོད་བྲལ་བརྗོད་པའི་གླུ་རུ་ལྡིར། །བྲག་དཀར་གནམ་དུ་
གཟེང་བས་རིག་པའི་གཤིས། །འགྱུར་མེད་ཆོས་སྐུ་མཚོན་པའི་རྩེ་མོ་ནས། །སྤྲིན་
དཀར་སྲིད་རྩེར་སྙིགས་འདྲའི་ཀློང་སྟུག་ནས། །ཟིམ་ཆར་དལ་གྱིས་འབབ་ཚེ་བླ་མ་
དྲན། །རྣ་བ་དགུན་གྱིས་བཅོམ་པའི་སྣང་སེར་སོ། །རྩ་འཇག་སེར་བུས་བསྐྱོད་པའི་
སྒྲ་དག་གི །འཁྲུལ་སྣང་འཁོར་བའི་སྙིང་གི་གཏིང་ཕུག་ནས། །ངེས་འབྱུང་སྟོང་པའི་
ཀློང་ན་དེང་འདི་མཚར། །སྒྲ་མེད་ཞི་བའི་ནགས་ཚལ་འཇམ་པོ་ན། །རྟོག་མེད་རིག་
པའི་རང་གཤིས་སྐྱོང་བ་དང་། །དོན་མེད་འཇིག་རྟེན་བྱ་བ་ཀུན་བཏང་བའི། །འཁྲུལ་
མེད་རྣལ་འབྱོར་དྲང་པོ་དྲང་ཐ་ལེ། །དྲི་བཞོན་ཁ་བའི་རྡུལ་གྱི་ཁ་ལོ་བས། །རྒ་བས་
རྙིང་པའི་རི་ལུང་གོས་སུ་ཀླུབ། །ཁ་བ་དགུན་དུས་མི་རྟག་གསལ་སྟོང་གི །རིག་པའི་
རང་ཉམས་འདི་ལ་ཆེད་དུ་མེད། །ཡུལ་ལ་བལྟས་པས་ཡུལ་སྣང་རྫུན་དུ་འཆར། །
ཡུལ་ཅན་ཅེར་གྱིས་བལྟ་དུས་རང་སར་གྲོལ། །གཉིས་མེད་ཅོག་བཞག་རྒྱལ་པོར་
264



མན་ངག་རྫོགས་པ་ཆེན་པོའི་གནད་ཐོར་བུའི་སྒོར་
སྐྱིད་ཉལ་རྒྱབ། །དེ་འདྲ་ཐེག་མཆོག་སྙིང་པོའི་རྣལ་འབྱོར་དེ། །སྔོ་སངས་ཀུན་གསལ་
མཐོན་མཐིང་དངས་པ་ལ། །རྩོལ་མེད་སྤྲིན་དཀར་ལང་ལིང་ལྡིང་བ་ལས། །སྦྲང་
ཆར་དལ་གྱིས་འབབ་ལྟར་རྩོལ་མེད་ཀྱིས། །གཞན་དོན་ལྷུན་གྲུབ་འབྱུང་བ་ཨེ་མ་
མཚར། །ཉམས་ཐག་མར་གྱི་སྡུག་བསྔལ་འདམ་རྫབ་ན། །མི་ཤེས་གཉིད་དུ་ཡུར་
བའི་མ་རྒན་རྣམས། །ཚད་མེད་བཀའ་དྲིན་ཅན་དུ་ལེགས་མཐོང་ནས། །འདྲེན་འདོད་
གཞན་ཕན་སེམས་འདིར་རང་ཤུགས་ལས། །རྩོལ་བྲལ་རིག་སྟོང་གཉུག་མའི་སྙིང་
རྗེ་ཤར། །གནས་ཡུལ་མི་ཟད་རྒྱན་གྱི་འཁོར་ལོ་དང་། །སེམས་ཅན་སུ་ཡང་ལྷ་ཡི་
རང་བཞིན་ལ། །ཆགས་སྡང་མུན་པ་རང་གྲོལ་ཀློང་དུ་དེངས། །འདི་ན་མཁའ་སྤྱོད་
དག་པ་འོད་ཀྱི་ཞིང་། །ཕྱི་ནང་གསང་བའི་དབེན་པ་ཉམས་རེ་དགའ། །ཐེག་མཆོག་
སྙིང་པོའི་རྣལ་འབྱོར་བྱ་འདོད་ན། །སྟག་མོས་རི་སུལ་འགྲིམ་ལྟར་དབེན་པར་གཤེགས། །
ལོ་མ་རྩ་བ་འབྲས་བུའི་ཕ་ཕུང་གཡོ། །རྫ་ཆུ་བསིལ་བས་ཀུན་རྟོག་ངལ་བསོ་ལྟའི། །
རི་བོའི་རྩེ་ནས་རིག་པའི་རང་གཤིས་རྣམས། །རང་བབས་ཆོས་སྐུའི་གླུ་རུ་ལེན་པར་
མཛོད། །དེ་སྐད་ཅེས་ཉམས་ལེན་ལ་སྤྲོ་བ་བསྐྱེད་པའི་གང་ཤར་གྱི་མཚར་གཏམ་
ལགས་ཏེ། ཐར་འདོད་ཉམས་སུ་ལེན་པའི་གྲོགས་པོ་ལས། །གཞན་གྱིས་ཤེས་པ་
མ་ལགས་སོ། །དེ་ལྟར་སྡེ་གསུམ་རྫོགས་པ་ཆེན་པོའི་གཞུང་། །དཔག་ཡས་རྒྱ་མཚོ་
བཞིན་དུ་གཏིང་ཟབ་ཅིང་། །རྒྱ་ཆེན་ནམ་མཁའ་ལྟ་བུར་བཞུགས་པ་ནི། །རྡོ་རྗེ་འཛིན་
ལས་གཞན་པ་སུའི་སྤྱོད་ཡུལ། །དེ་ལྟ་ནའང་དེ་ཡི་ཁྱད་པར་ནི། །དཔལ་མགོན་
མཚུངས་མེད་བླ་མ་དམ་པ་རྣམས། །གསུངས་པའི་གཞུང་དང་མན་ངག་ཇི་ལྟ་བར། །
ཉུང་གསལ་སྙིང་པོར་དྲིལ་ནས་བདག་གིས་བཀོད། །དགེ་དེས་བདག་དང་མཐའ་
ཡས་འགྲོ་བ་ཀུན། །རྨད་བྱུང་རྡོ་རྗེ་སྙིང་པོའི་ལམ་ཞུགས་ཏེ། །དོན་གཉིས་ལྷུན་གྱིས་
265



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
གྲུབ་པའི་གནས་ཐོབ་ནས། །པདྨ་རྒྱལ་པོའི་གོ་འཕང་བརྙེས་གྱུར་ཅིག །ཅེས་པའང་
སྲིད་པའི་བདེ་འབྱོར་ཆུ་ཤིང་གི་སྙིང་པོ་ལྟར་མཐོང་ནས་དབེན་པའི་རི་ཁྲོད་དུ་སྒྲུབ་ལ་གཞོལ་
བའི་སྡེ་སྣོད་འཛིན་པ་དགེ་སློང་རྣལ་འབྱོར་གྱི་དབང་ཕྱུག་བསྟན་འཛིན་བཟང་པོས་བཀྲ་ཤིས་
པའི་ལྷ་དར་བཅས་བསྐུལ་བའི་ངོར། འཇམ་དབྱངས་བླ་མ་དམ་པ་རྣམས་ཀྱི་ཐུགས་ རྗེའི་
རིས་མེད་པའི་བསྟན་པ་རིན་པོ་ཆེ་ལ་གོ་བ་རྙེད་ནས་འགལ་མེད་དུ་ཤར་ཞིང་མ་འདྲེས་པར་བཤད་
པ་ལ་དབང་བའི། སྡེ་སྣོད་འཛིན་པའི་དགེ་སློང་སི་ཏུ་པ། ཨུ་རྒྱན་བསྟན་འཛིན་ཆོས་ཀྱི་རྒྱལ་
མཚན་དཔལ་བཟང་པོའམ། ཆོས་ཀྱི་རྒྱ་མཚོས་དབྱར་གནས་པའི་ལྗོངས་རྒྱུའི་དུས་གྲུབ་པའི་གནས་
མཆོག་ཀཐོག་རྡོ་རྗེའི་གདན་གྱི་སྐུ་འབུམ་རིང་མོ་ནས་དབུ་འཛུགས་ཏེ། ཐུབ་བསྟན་བཤད་སྒྲུབ་ནོར་
བུའི་ལྷུན་པོར་ལེགས་པར་སྦྱར་བ་དགེ་ལེགས་རྒྱ་མཚོ་གཅིག་ཏུ་རྒྱས་པའི་རྒྱུར་གྱུར་ཅིག །
སརྦ་མངྒ་ལཾ།། །།
266



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །རྫོགས་ཆེན་སྡེ་གསུམ་ཟབ་ལམ་གདམས་
པ་ཆོས་ཉིད་རིག་པའི་ཁུ་བྱུག་
ཅེས་བྱ་བ་བཞུགས། །
མ་ལུས་རྒྱལ་བ་ཀུན་གྱི་རྡོ་རྗེའི་གསུང་། །གེ་སར་པད་སྡོང་ཁྲི་ལ་དབང་སྐུར་བས། །
ཀུན་བཟང་ཆོས་སྐུའི་ཞལ་སྐྱིན་འཆི་མེད་སྐུ། །རང་བྱུང་སངས་རྒྱས་གང་ཞབས་སྙིང་
དབུས་མཆོད། །བདེར་གཤེགས་སྐུ་གསུམ་ཞིང་ཀུན་གཅིག་ཆར་དུ། །སྙིང་དབུས་
འོད་གསལ་གྲོང་ཁྱེར་སྒོ་ཕྱེས་ཏེ། །དག་ཆེན་འཇའ་སྐུའི་སྦུབ་ནས་ངོམ་པའི་ལམ། །
གསལ་བར་འདོམས་མཁས་བརྒྱུད་གསུམ་བླ་མར་འདུད། །སངས་རྒྱས་ཡེ་གནས་
རྩོལ་མེད་ཐེག་པ་མཆོག །འཇམ་དབྱངས་མཁྱེན་པའི་མཁའ་ལ་བརྩེ་བའི་སྤྲིན། །
ཐུགས་རྗེའི་ཆར་གྱིས་རྒྱུད་སྨིན་ཕན་བདེའི་དཔལ། །ཉེར་སྒྲུབ་དབང་པོ་དཔལ་ལྡན་
བླ་མར་འདུད། །གང་ཐུགས་མཁྱེན་པའི་རྒྱ་མཚོ་ཆེན་པོ་ལས། །ཟབ་ཡང་རྒྱ་ཆེ་དེ་
ཉིད་ནོར་བུའི་གྲུ། །ཐར་འདོད་གདུལ་བྱའི་དཔལ་དུ་བརྟེན་པ་ཡི། །བློ་ཡི་དབུལ་བ་
སེལ་བའི་ཆོ་ག་བཤད། །འདིར་ལྔ་བརྒྱ་ཐ་མ་པ་རྣམས་ཀྱི་གཙུག་གི་རྒྱན་གཅིག་བདེ་
བར་གཤེགས་པའི་རང་ལུགས་པ་ཆེན་པོ། ཀུན་མཁྱེན་བླ་མ་འོད་གསལ་སྤྲུལ་པའི་
རྡོ་རྗེ་ཉིད། དགུན་གྲངས་བཅུ་དྲུག་པར་དཔལ་ལྡན་པདྨ་འོད་ལྷུན་གྱིས་གྲུབ་པ་མཁའ་
ལ་སྤྱོད་པའི་ཞིང་དུ། སྣང་སྲིད་ཟིལ་གནོན་གྱི་སློབ་དཔོན་ཆེན་པོ་པདྨ་ཐོད་ཕྲེང་གིས།
གཟུང་བའི་ཡུལ་གྱིས་མ་གོས་ཤིང་། །འཛིན་པའི་རྟོག་པས་མ་བསླད་པར། །རིག་
སྟོང་རྗེན་པར་བསྐྱོང་བ་ནི། །སངས་རྒྱས་ཀུན་གྱི་དགོངས་པའོ། །ཞེས་གདམས་པར་
མཛད་པ་ཉིད། རྒྱུ་འབྲས་ལས་འདས་པའི་ཐེག་པའི་མཆོག་རྫོགས་པ་ཆེན་པོ་སྡེ་གསུམ་
267



ཀ:ཐོག་སི་ཏུ་ཆོས་ཀྱི་རྒྱུ་རཚོས་མཛད།
ཀློང་དགུའི་དོན་མཐའ་དག་རྡོ་རྗེའི་ཚིག་ཉུང་ངུར་བསྡུས་ཏེ་བསྟན་པ་ནི་འཆད་པར་
བྱའོ། །དེ་ལ་གསུམ། རང་བྱུང་གི་ཡེ་ཤེས་གཙོ་བོར་སྟོན་པ་རྟོགས་པ་ཆེན་པོ་སེམས་
ཀྱི་སྡེའི་ལྟ་བར་ངོ་རང་ཐོག་ཏུ་སྤྱོད་པ། དབྱིངས་ཀུན་ཏུ་བཟང་པོའི་ཀློང་ཆེན་རབ་
འབྱམས་སུ་ནང་ཀློང་སྡེའི་སྒོམ་པས་ཐག་གཅིག་ཐོག་ཏུ་བཅད་པ། དབྱིངས་ཡེ་ཆ་
མཉམ་དུ་གསང་བ་མན་ངག་གི་སྡེ་ལ་བརྟེན་ནས་གདེང་གྲོལ་ཐོག་ཏུ་བཅའ་བའོ། །
དང་པོ་ནི། ཀུན་བྱེད་རྒྱལ་པོའི་ལེའུ་བཞི་བཅུ་པ་ལས། འཁོར་བ་སྤངས་པའི་ཕ་
རོལ་ན། །མྱ་ངན་འདས་ཞེས་བྱ་བ་མེད། །ཆོས་ཅན་སྤངས་པའི་ཕ་རོལ་ན། །ཆོས་
ཉིད་བྱ་བ་ཡེ་ནས་མེད། །ཐམས་ཅད་དེ་བཞིན་ཉིད་དུ་གཅིག །ཅེས་གསུངས་ཏེ་འཁོར་
འདས་ལམ་གསུམ་གྱི་བསྡུས་པའི་ཆོས་ཐམས་ཅད་བྱང་ཆུབ་སེམས་ཀྱི་རང་བྱུང་གི་
ཡེ་ཤེས། སྣང་ཚུལ་ཅིར་ཡང་སྣང་བས་ཆོས་ཉིད་ཕྱོགས་མེད་དུ་སྣང་། ཡིན་ཚུལ་ངེས་
པ་མེད་པས་ཕྱོགས་འཛིན་གྱི་སྟོང་། རེ་མོས་མིན་ཏེ་ཆོས་ཉིད་དུས་གཅིག་རྒྱུ་རྐྱེན་མེད་
པར་རང་བྱུང་འདུ་འབྲལ་མེད་པར་སངས་རྒྱས་པས། གནས་ལུགས་ཀྱི་ཆོས་བཞིའི་
བདག་ཉིད་དུ་གནས་པའོ། །
གཏན་ཚིགས་ཀྱི་ཆོས་བཞི་ནི། ཕྱི་ནང་མེད་པར་ཟང་ཐལ། སྒྲིབ་གཡོགས་མེད་པར་
རྗེན་ཅེར་རོ། །ལྐོག་གྱུར་མ་ཡིན་ཏེ་མངོན་འགྱུར། སེལ་མེད་དེ་གཅིག་པུའོ། །དེ་ལྟར་
ཡང་ཀུན་བྱེད་ཀྱི་བཅོ་ལྔ་པ་ལས། ཡིན་པའི་ངོ་བོ་སྣང་བ་འདི་ཡིན་ཏེ། ཞེས་དང་།
བཅུ་གཅིག་པ་ལས། སྣང་བ་ཐམས་ཅད་ང་ཡི་རང་བཞིན་ཡིན། །སྲིད་པ་ཐམས་ཅད་
ང་ཡི་རང་བཞིན་ཡིན། །ཅེས་གསུངས། འདིའི་དོན་རྡོ་རྗེའི་སེམས་དཔའ་ནམ་མཁའ་
ཆེ་ལས་ཀྱང་། ཆོས་ཉིད་ཀྱི་ཐིག་ལེ་ནམ་མཁའ་ལྟ་བུར་མ་སྐྱེས་པ་དང༌། དབྱིངས་
ཀྱི་ཐིག་ལེ་ནམ་མཁའི་ཆོ་འཕྲུལ་ལྟ་བུར་མི་འགགས་པ་དང་། དོན་སྐྱེ་འགགས་
268



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གཉིས་སུ་མེད་པ། གཉིས་འཛིན་གྱི་སྤྲོས་པ་རྣམ་པར་དག་པ་དབྱིངས་རྣམ་པར་དག་
པའི་ཐིག་ལེ་དང༌། དེའི་དོན་ཤར་བ་ནུབ་པ་མེད་ཅིང་ཕྱི་ནང་ནང་མེད་པ་ཡེ་ཤེས་
ཆེན་པོའི་ཐིག་ལེ་དང༌། བཟང་ངན་དང་བླང་དོར་དགག་སྒྲུབ་མེད་པ་ཀུན་ཏུ་བཟང་
པོའི་ཐིག་ལེ་དང༌། མཐའ་ཐམས་ཅད་མ་སྤངས་པར་རང་གྲོལ་བས་ལྷུན་གྱིས་གྲུབ་
པའི་ཐིག་ལེ་དང་དྲུག་གི་ཚུལ་གྱིས་དངོས་པོའི་གནས་ལུགས་རང་བྱུང་གི་ཡེ་ཤེས།
ཤེས་བྱའི་གཤིས་སུས་ཀྱང་མ་བཅོས་པའི་དེ་ཁོ་ན་ཉིད། གཞི་ཇི་བཞིན་པ་སེམས་
ཅན་ལ་སངས་རྒྱས་རང་ལུགས་སྣང་བ་ལ་སྟོང་པར་རང་ལུགས་སྡུག་བསྔལ་ལ་བདེ་
ཆེན་སྐྱོན་ལ་ཡོན་ཏན། ཆོས་ཅན་ཆོས་ཉིད། ཉོན་མོངས་ལ་ཡེ་ཤེས་རང་ལུགས་སུ་
གནས་པས། མ་བཅོས་པའི་ཆོས་ཉིད་འདུས་མ་བྱས་པའི་རྡོ་རྗེ། འཕོ་འགྱུར་མེད་
པའི་གནས་ལུགས་ཡངས་དོག་མེད་པའི་དགོངས་པ། གང་ཡང་མ་བཀག་པ་མུ་མཐའ་
མེད་ཅིང་ཟད་མི་ཤེས་པ། ལྷུན་གྱིས་གྲུབ་པའི་ཆོས་ཉིད་ཀྱི་ཀློང་། ནམ་མཁའི་མཐའ་
ལྟར་འབྱམས་ཀླས་པ་ཉིད། ཆོས་ཉིད་དབྱིངས་སུ་དབུས་མཐའ་མེད་པའི་ཆེ་བ་དང་།
བདག་ཉིད་ཆེན་པོ་དབུས་མཐའ་མེད་པའི་ཆེ་བ་དང་། གཉིས་སུ་མེད་པར་སངས་
རྒྱས་པའི་ཆེ་བ་དང་། མངོན་པར་རྫོགས་པ་སངས་རྒྱས་པའི་ཆེ་བ་བཞི་དང་། མཉམ་
པ་ཉིད་རིས་མེད་ཐམས་ཅད་ནས་ཐམས་ཅད་དུ་སངས་རྒྱས་བའི་ཆེ་བ་ལྔ་ལྡན་གྱི་རྫོགས་
པ་ཆེན་པོ་ནི། རྡོ་རྗེ་སེམས་དཔའ་ནམ་མཁའ་ཆེ། །ཀུན་བཟང་ཡངས་པ་ཆོས་ཀྱི་
དབྱིངས། །རྣམ་དག་ལམ་ཆེན་ཀུན་གྲོལ་ཕྱིར། །མི་སྐྱེ་མི་འགགས་ཅིར་མི་དགོངས། །
ཞེས་གསུངས་སོ། །
དེ་ལྟར་ཡེ་ཤེས་ཉིད་ཀྱི་དོན་ལ་ཆོས་ཐམས་ཅད་རྫོགས་ཚུལ་གྱི་གནད་ནི། འདི་ལྟར་
སྣང་བ་དག་མ་དག་རྣམ་པ་གསུམ་གྱི་སྣང་བ་གསུམ་ལས། དང་པོ། ཡར་སངས་
269



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
རྒྱས་ཀྱི་སྐུ་གསུང་ཐུགས་ཡོན་ཏན་ཕྲིན་ལས། ཞིང་ཁམས་གཞལ་ཡས་ཁང་། སྐུ་
མདོག་ཕྱག་མཚན་རྒྱན་ཆ་ལུགས་ཐམས་ཅད་རང་གི་སེམས་ཉིད་ཆེ་བའི་ཡོན་ཏན་
རྫོགས་ཤིང་དག་པའི་སེམས་ཀྱི་འཆར་སྒོ། རང་ལ་སྣང་ཞིང་རང་གིས་བྱས་པ་ཡིན་
ཏེ༑ སྣང་བ་སྐུ། གྲགས་པ་གསུང་། དྲན་རྟོགས་ཐུགས། རང་བཞིན་ཡོན་ཏན། ཅི་
བྱས་ཕྲིན་ལས་ཀྱི་དཀྱིལ་འཁོར་ཡིན་པའི་ཕྱིར། དཔལ་ཡང་དག་ལས། སྤྲོས་བྲལ་
རྟོག་བྲལ་མཁའ་དབྱིངས་དག་པ་ན། །སྐྱེ་མེད་རྡོ་རྗེ་སྐུ་གསུང་ཐུགས་མངའ་བ་ང་
ཅེས་དང་། །ཀུན་བྱེད་ལས། ཁམས་གསུམ་སེམས་ཅན་ཐམས་ཅད་ཀྱི། །རང་སེམས་
དེ་བཞིན་ཉིད་དུ་མཐོང་གྱུར་ནས། །སངས་རྒྱས་ཚིག་གི་ས་ལ་མི་གནས་ཏེ། །ད་ལྟ་
ཉིད་དུ་ཤིན་ཏུ་རྣལ་འབྱོར་ཐོབ། །ལས་མེད་སྐལ་བ་ཆུང་བ་རྣམས་ལ་ནི། །གབ་པ་
མངོན་དུ་བྱུང་ཡང་མི་གོ་སྟེ། །གང་ཞིག་ནོར་བུའི་རིན་ཆེན་འདོད་པ་དེས། །ཤིང་ལ་
བྱི་དོར་བྱས་པས་མི་འབྱུང་བཞིན། །ཅེས་སོ། །
གཉིས་པ། མར་འགྲོ་དྲུག་བར་དོ་ལ་སོགས་པ་སེམས་ཅན་གྱི་ཡུལ་རིག སྐྱིད་སྡུག་
བཟང་ངན། ལུས་ཀྱི་བག་ཆགས་སྣོད་བཅུད། ཐམས་ཅད་རང་གི་སེམས་ཀྱི་ཆོ་འཕྲུལ་
མ་དག་པ། སེམས་ཀྱི་གཟུགས་རང་ལ་ཤར་གྱིས་རང་བསྡུས་པ་ཉིད་དེ། འཁོར་བ་
རྩད་གཅོད་ལས། ཞེ་སྣང་དམྱལ་བ་ཚ་གྲང་འཁོར། །སེར་སྣ་བཀྲེས་སྐོམ་ཡི་དྭགས་
འཁོར། །གཏི་མུག་གླེན་ལྐུག་བྱོལ་སོང་འཁོར། །ཕྲག་དོག་འགྱུར་བས་མི་རུ་འཁོར། །
ང་རྒྱལ་འཐབ་རྩོད་ལྷ་མིན་འཁོར། །འདོད་ཆགས་ལྟུང་བ་ལྷ་རུ་འཁོར། །ཞེས་དང་།
ཀུན་བྱེད་ལས། སྲིད་གསུམ་ལམ་ལྔ་འགྲོ་དྲུག་སྣང་བ་ཡང་། །རྣམ་སྨིན་ཡིད་ཀྱི་ལས་
སྐྱེས་མངོན་སངས་རྒྱས། །ཞེས་སོ། །
གསུམ་པ་བར་ལམ་པའི་བྱེ་བྲག ཆོས་ཐེག་པ་དགུ་ཡི་སྣང་ཚུལ། ས་ལམ་གྱི་བརྗོད་
270



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཚུལ། ལྟ་སྒོམ་སྤྱོད་པའི་ལུགས་བསམ་གྱིས་མི་ཁྱབ་པ་ཐམས་ཅད། ཆོས་ཉིད་གཅིག་
པོ་འདི་གཅུན་ཐབས་ཀྱི་རྩལ་རྟོགས་ཡིན་པའི་ཕྱིར། ཁྲིད་ཚུལ་ནི་ཉམས་རིམ་བཞི་
ཡིན་ཏེ། དགའ་རབ་རྡོ་རྗེའི་པྲ་ཁྲིད་དུ། དང་པོ་གནས་པའི་ཏིང་ངེ་འཛིན། གཉིས་
པ་ལ་ནི་མི་གཡོ་བ། གསུམ་པ་མཉམ་པ་ཉིད་ཡིན་ཏེ། བཞི་པ་ཡེ་ཤེས་ལྷུན་གྱིས་གྲུབ།
ཅེས་གསུངས་སོ། །འདི་ནི་སེམས་ཙམ་པའི་ལྟ་བའི་བག་ཆགས་སེལ། སེམས་རང་
བྱུང་གི་ཡེ་ཤེས་མཐའ་བྲལ་གྱི་སྣང་བར་ཐག་ཆོད་དེ་ཀུན་རྟོག་གཡོ་བའི་སེམས་སྡེར་
བཅས་ཀྱང་སེམས་ཀྱི་ཆོས་ཉིད་དངོས་མེད་དུ་དག་པར་འགྱུར་བས། ཨ་ཏི་བཀོད་
པ་ཆེ་ལས། ཡིད་ཅན་རྣམས་ལ་སེམས་ཀྱི་སྡེ། །ཞེས་གསུངས་སོ། །དེའང་ཕྱི་བཟུང་
བའི་ཡུལ་འདི་རང་གི་སྣང་བ། བརྟགས་ན་མ་གྲུབ་ལ་མེད་བཞིན་སྣང་བ་རྨི་ལམ་གྱི་
དཔེ་ལྟ་བུའོ། །
གཉིས་པ་ནི། ཀློང་ཆེན་རབ་འབྱམས་རྒྱལ་པོའི་རྒྱུད་ལས། སངས་རྒྱས་རྣམས་ཀྱི་
གྲུབ་པའི་མཐའ། །སྐྱེ་འགགས་མེད་པའི་དོན་འདི་ནི། །སངས་རྒྱས་ཀུན་གྱི་ལམ་པོ་
ཆེ༑ ༑འདི་ལས་ལྷག་པའི་དགོངས་པ་ནི། །སངས་རྒྱས་རྣམས་ལ་ཡོངས་མི་མངའ། །
ཞེས་གསུངས། དེ་ལྟར་སེམས་ཀྱི་རང་བཞིན་ཆོས་ཅན། ཡིན་ལུགས་རང་བྱུང་གི་ཡེ་
ཤེས་ངོས་མེད་བརྡལ་བའི་ཀློང་དབྱིངས་མུ་མེད་དུ་འབྱམས་ཀླས་ཏེ། རྒྱུ་རྐྱེན་ལ་མ་
ལྟོས་པར་རོལ་པ་ཕྱོགས་མེད་དུ་གསལ་བའི་ཕྱིར། ཡེ་ཤེས་གཏིང་རྫོགས་ཀྱི་རྒྱུད་
ལས། རྒྱུ་མེད་རྐྱེན་དང་བྲལ་བའི་ཆོས་ཉིད་ནི། །ཡེ་ནས་གནས་པའི་ཆོས་ཉིད་ཡིན། །
ཅེས་གསུངས། དེའང་ཤེས་བྱ་ལ་གཏིང་མཐའ་མེད་པས་རྒྱ་ཆད་ཕྱོགས་ལྷུང་མེད་
པའི་དགོངས་པ་དང་། རྒྱ་ཆད་ཕྱོགས་ལྷུང་མེད་པས་མ་འདྲེས་ལ་ཡོངས་སུ་རྫོགས་
པའི་དགོངས་པ་དང་། མ་འདྲེས་ཡོངས་རྫོགས་ཡིན་པས་མུ་མཐའ་མཉམ་གྲོལ་གྱི་
271



ཀཿཐོག་སི་ཏུ་ཆོས་ཀྱི་རྒྱ་མཚོས་པཛད།
དགོངས་པ་གསུམ་དུ་ཤེས་པར་བྱའོ། །དེ་ལ་གཞི་ཆོས་ཉིད་རྣམ་དག་གི་ངོ་བོ། ཆོས་
ཀྱི་དབྱིངས་དང་གཉིས་སུ་མེད་པའི་ཡེ་ཤེས་ཀྱི་སྐུ་ནམ་མཁའ་དང་མཉམ་པ། སྤྲོས་
མེད་ཆོས་དབྱིངས་དང་གཉིས་སུ་མེད་པའི་སྤྲོས་ཅན་གྱིས་ཆོས་ཇི་སྙེད་པ་གཟིགས་
པའི་ཡེ་ཤེས་ཆོས་སྐུ་དང་། གསལ་བ་ལྷུན་གྲུབ་ཀྱི་ལོངས་སྐུ་ལ། རིས་མེད་ཀྱི་ཐུགས་
རྗེས་ཀུན་ཁྱབ་ཀྱི་སྤྲུལ་སྐུའི་འཆར་གཞི་མ་མཐར་ཐུག་པ་གཞི་གདོད་མའི་གནས་ལུགས།
མ་ནོར་བ། མ་བཅོས་པ། བསམ་མཐའ་བྲལ་བ་དེ་ལས་མ་གཡོས་མི་གཡོ་གཡོ་མི་
སྲིད་བཞིན་དུ། གཞི་ལམ་འབྲས་བུའི་བཀོད་པ། འཁོར་བ་དང་། མྱང་འདས་ཀྱི་སྣང་
བ་རྒྱ་ཆེ་ཞིང་མུ་མཐའ་མེད་པ་སྔ་མཐའ་དང་ཕྱི་མཐའི་དུས་གཏུག་པ་མེད་པ། ཤར་
སོགས་ཕྱོགས་དང༌། དུས་འདས་སོགས་ཀྱི་ཕྱེ་བའི་མཐར་ཐུག་པ་མེད་པ། གཞི་
དབྱིངས་བརྡལ་བ་ཀློང་ཡངས་ཀྱི་ངང་དུ་འབྱམས་པས་རྩལ་དང་། རྒྱན་གྱི་བཀོད་པ་
མཐའ་ཀླས་པ་ཐམས་ཅད། དེ་ལྟར་རྟོགས་པ་ཆེན་པོ་བྱང་ཆུབ་ཀྱི་སེམས་རྡོ་རྗེ་ཕྱོགས་
མེད་མཐའ་གྲོལ་ལ་རྫོགས་པ་ཆེན་པོ་ཉིད་དེ། ཀུན་བྱེད་ལས། ཡོངས་པོ་ཆེན་པོ་ཆོས་
ཆེན་པོ། །ཆུང་ངུ་རྣམས་ནི་གཉེན་པོ་ཡིན། །ཅེས་གསུངས། རང་བྱུང་གི་ཡེ་ཤེས་གནས་
པས་གཟའ་གཏད་མེད་པ་ནི་རང་སྣང་ཀློང་ཆེན་ཀུན་ཏུ་བཟང་མོ་ཡངས་པའི་ཀློང་དུ་
དམིགས་མཐའ་འདས་པ་སྟེ། ཀློང་རབ་འབྱམས་ལས། རྒྱུ་རྐྱེན་མེད་པའི་ཆོས་ཉིད་
ལ༑ ༑སྣང་བའི་སྒོ་མོ་མི་འགགས་པས། །རྒྱུར་ཀྱང་སྣང་ལ་རྐྱེན་དུའང་སྣང་། །འབྲས་
བུར་སྣང་། ཞེས་གསུངས་པ་ལྟར་རོ། །འདི་ནི་མི་གནས་པ་ཕྱོགས་འཛིན་དུ་རྒྱ་མ་
ཆད་པ་དང་། དམིགས་པའི་ཡུལ་མེད་པ་ཀས། །མཐར་འཛིན་དུ་ལྟུང་བ་མེད་པ། །
དོན་མི་འབྱེད་སྐྱེ་མེད་རང་བཞིན་གཉིས་སུ་མེད་པར་མཉམ་པ་ཉིད། དེ་ལ་བྱ་བྲལ་
ཡུལ་ལ་མི་གནས། གཉེན་པོས་བཅོས་སུ་མེད་པས། ཨ་ཏི་ཡོ་གའི་ལུགས་འདིར།
272



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དྲན་པ་དང༌། རིག་པ། རོལ་པ་དང་། རང་བྱུང་གི་ཡེ་ཤེས་དགོངས་པ་ཆོས་ཉིད་ཀྱི་
ཀློང་དུ་རྒྱ་གྲོལ། ལམ་པས་བསྡུས་པའི་སེམས་ཅན་ཐམས་ཅད་ཞུགས་ཟིན་པས།
ཆོས་ཉིད་མཉམ་པ་ཉིད། རྒྱལ་བ་ཀུན་ཏུ་བཟང་པོའི་དགོངས་པ། རྒྱལ་པོ་ལྟ་བུའི་
ཆོས་ཉིད་གཞན་ན་མེད་དེ། ཡེ་ནས་རང་ཆས་སུ་ཐོབ་ཟིན་པ་ནི། མཐོང་བ་མེད་པའི་
དོན་མཐོང་བ་ལ་རང་བབ་རང་བཞག་དགོས་པ་དང་། ད་ནི་སྒོམ་དུ་མེད་པའི་སྒོམ་
པས་འདུ་འབྲལ་མེད་པའི་དགོངས་པ་ཡེ་ཀློང་ཆེན་པོའི། ཏིང་ངེ་འཛིན་ལ་ཐུགས་
ཕྲད་རང་འཆར་ཡིན་ཏེ། ཀུན་བྱེད་ལས། རང་སེམས་སྙིང་པོ་དེ་རུ་འཕྲད། །ཅེས་
དང་ཀློང་རབ་འབྱམས་ལས། དེས་ན་ཐམས་ཅད་རང་ཡིན་པས། །རང་གིས་རང་ལ་
ཅེར་རེ་ལྟོས། །མཐོང་བ་མེད་པའི་དོན་མཐོང་གི །ཆོས་རྒྱུ་སྐྱེ་མེད་དོན་མཐོང་ཡིན། །
རིག་པ་མེད་པའི་དོན་རིག་ནི། །བྱང་ཆུབ་སེམས་ཀྱི་དོན་རིག་ཡིན། །ཤར་བ་མེད་
པའི་དོན་ཤར་ནི། །རང་བྱུང་ཡེ་ཤེས་དོན་ཤར་ཡིན། །ཅེས་གསུངས་པ་དང༌། ཡང་
ཀུན་བྱེད་ལས། ལྟར་མེད་སྒོམ་བྲལ་ཉིད་ལས་མ་ཡེངས་པས། །སྒོམ་དུ་མེད་པར་
གཏན་ལ་ཕབ་སྟེ་བསྟན། །ཅེས་གསུངས་སོ། །
དེ་ལྟར་སེམས་ཉིད་ཀྱང་རྟོགས་པའི་ཀློང་གཞི་མེད་རྩ་བྲལ་དུ་བསྐྱལ་ཚུལ་གྱི་གནད་
ནི་སེམས་ཉིད་རང་བྱུང་ཡུལ་མེད་དེ་འདས་པ་སྔར་གྱི་བག་ཆགས་ཡུལ་མེད། འདིར་
གནས་ངོས་བཟུང་མེད་དེ་ངོ་བོ་གཞི་མ་གྲུབ་པས་ད་ལྟའི་འཁྲུལ་རྟོག་རང་སངས་དང་
རྩ་བ་བྲལ་ཐ་མ་རྐྱེན་གྱིས་མི་འཇིག་པས། འདི་འགྲོ་དང་། འཇིག་འབྲལ་གྱི་དོགས་
པ་གཞི་ནས་གྲོལ་ཏེ་མ་འོངས་བའི་ཉོན་མོངས་པ་ཨར་སངས། དེ་ལྟར་སྟོང་ཆེན་གྱི་
ཀློང་ཀ་དག་གི་དབྱིངས། ཀུན་ཏུ་བཟང་མོའི་མཁའ་གྲོལ་ཡེ་ཤེས་ཟང་ཐལ་དེ་ཡེ་ནས་
རང་ཆས་ཡོད་པ། ལུས་ཀྱི་འདུག་སྟངས། འགྲོ་ཉལ་འདུག་སྡོད་སྤྱོད་ལམ་རྣམ་པ་
273



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད་
བཞི་གར་བདེར་མ་བཅོས་ལྷུག་པར་བཞག་པ་དང་། སེམས་ཀྱི་བཞག་ཐབས། སྒོམ་
ཀྱང་སྐྱོན་མེད། རྟོག་མི་རྟོག་གཉིས་སུ་མེད་པའི་ངང་ལ་གྲོལ་བ་ལྟ་བུའི་ངང་སྒོམ།
སྣང་བ་དང་བཏགས་ཞེན་ནམ་རིག་པ་ཆོས་མཉམ་པ་ཉིད་དུ་རང་རིག་པ་རང་བབ་
ཀློང་སྒོམ་ཚོགས་བརྒྱད་ལྷུག་པ་ཡུལ་དང་ཡུལ་ཅན་མེད་པས་དབང་པོ་ཧར་སྒོམ། ཅི་
འགྱུས་གྱི་དྲན་པ་གཏད་མེད། དྲན་མེད་ཡེངས་སྒོམ་རྣམས་སོ། །མ་སྒོམ་ཀྱང་སྐྱོན་
མེད་མཚན་མ་རང་གྲོལ་ཡིན་ཏེ། རྒྱུད་ལས། འགྱུ་བྱེད་ཉིད་ལ་ཚུར་བལྟས་པས་མ་
སྤང་རང་གྲོལ་སེར་བུ་འདྲ། ཞེས་དང་། བྱང་ཆུབ་སེམས་སྒོམ་དོན་དྲུག་པ་ལས། ཆོས་
དང་སེམས་གཉིས་ཅིའང་མ་ཡིན་པས། །སྒོམ་པའི་ཚེ་ན་ཅིའང་མི་སྒོམ་མོ། །ཞེས་
དང༌། རྣམ་པར་རྟོག་པའི་མཚན་མ་ཅི་བྱུང་ཡང་། །རྟོག་པ་དེ་ཉིད་ཆོས་ཉིད་ཡིན་
ཤེས་ན། །ཆོས་ཀྱི་དབྱིངས་ཉིད་གཞན་དུ་སྒོམ་མི་དགོས། །དེས་ན་གཉེན་པོས་བཅོས་
ཤིང་དགག་ཏུ་མེད། །ཅེས་གསུངས་སོ། །དེའང་རྡོ་རྗེ་ཟམ་པར་ནི། བདེ་གསལ་མི་
རྟོག་དབྱེར་མེད་པའི་གནད་ཀྱི་བརྡའ་བཞིའི། ཨ་ཧ་ཧོའི་དོན་གསལ་བ་རང་བྱུང་གི་
ཡེ་ཤེས་དབྱིངས་ཀྱི་ཀློང་དུ་སྒོམ་མེད་སྒོམ་པའི་ཚུལ་གསུངས་སོ། །
དེ་ལྟར་སྒོམ་པ་གཏད་མེད་ཆེན་པོའི་ལྟ་བ་དབྱིངས་དགོངས་འདིས་དབུ་མའི་སྟོང་
ཞེན་སེལ། རིག་པ་སྒོམ་དུ་ཡོད་མེད་ལས་འདས་པར་རང་ཤར་བས། སྒྲིབ་གཉིས་
དང༌། བདག་གཉིས་གཞི་མེད་དུ་རང་དེངས་པར་འགྱུར་བས། ཨ་ཏི་བཀོད་པ་ལས།
ནམ་མཁའ་ཅན་ལ་ཀློང་གི་སྡེ། །ཞེས་སོ། །དེ་གནད་བསྡུ་ན། ནང་འཛིན་པའི་རྟོག་
པ༑ ཆོས་ཉིད་ལ་གཞི་ནས་བསླད་པ་མེད་པ་དཔེར་བར་སྣང་དུ་རླུང་སྤྲིན་གྱི་འཕྲོ་
འདུས་ནམ་མཁའ་མི་འགྱུར་བ་ལྟ་བུའོ། །གསུམ་པ་ནི། མན་ངག་གི་སྡེ་སྒོམ་མེད་
ཁྲེག་ཆོད་ཡེ་ཤེས་རང་གནས་ཟང་ཐལ་རྗེན་པར་འགག་སྡོམ་ཏེ་ཀ་དག་ཆོས་ཟད་དུ་
274



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལ་བཟླ་བ་དང་། སྒོམ་ཡོད་ཐོད་རྒལ་ལྷུན་གྲུབ་ཆེན་པོར་སངས་རྒྱས་ཀྱི་ཕོ་བྲང་ལུས་
ཀྱི་དཀྱིལ་འཁོར་སྒོ་ཕྱེས་ཏེ་དབྱིངས་རིག་སྣང་བ་རྣམ་བཞིའི་གསང་ལམ་ནས་དག་
ཆེན་འཇའ་ལུས་རྡོ་རྗེའི་བཀོད་པ་རིན་ཆེན་གསང་བའི་རྒྱུན་ལ་གྲོལ་ཚུལ་ལོ། །དང་
པོ་ནི། ཇི་སྐད་དུ་ཐལ་འགྱུར་ལས། ཆོས་རྣམས་དག་པ་ཆེན་པོའི་མཐའ། །སྣང་ཞེས་
ཟང་ཐལ་ཉིད་ལ་ཐུག །མཚན་མ་རང་སར་གྲོལ་བ་དང༌། །ལྟ་སྒོམ་བློ་ལས་འདས་
པའོ། །ཞེས་གསུངས་པ་ལྟར། འཁྲུལ་སེམས་ཚོགས་བརྒྱད་ལས་འདས་ཕ་རོལ་ན།
སེམས་ཀྱི་ཆོས་ཉིད་རིག་པའི་ཡེ་ཤེས་ཐིམ་ལ་མ་རྨུག་པ་དང་། གང་དུའང་མ་ཕྱེ་བའི་
ཆོས་དབྱིངས་ཚད་མེད་དཔག་ཏུ་མེད་དམིགས་སུ་མེད་པ། དབྱིངས་རིག་གཉིས་ཀ་
སྣང་ཤེས་ཟང་ཐལ་གྱི་རང་བབས་སུ་མཉམ་པའི་ངང་དུ་ཡེ་གྲོལ་ཆེན་པོ་ཡེ་བབས་
རང་གནས་ཀྱི་དགོངས་པ་དང་། ལྟ་སྒོམ་གྱིས་མ་བསླད་པའི་ཆོས་ཉིད། འཇོག་ཏུ་
མེད་པའི་མཉམ་བཞག །རྩིས་གདབ་མེད་པའི་རྗེས་ཐོབ། གསལ་བ་ལ་ངོ་བོ་མེད་
པ༑ ཡེངས་པ་ལ་ཕྱལ་བར་མ་ཤོར། འགྱུ་བ་གནས་དག་ཤར་གྲོལ་རིས་མེད་དུ་
སངས་པ། དམིགས་བསམ་ལས་འདས་པའོ། །དེ་ལ་སེམས་སྡེ་ལྟར་རྒྱས་མི་འདེབས་
ཏེ༑ དེར་ནི་སྤང་བྱའི་མཐའ་ལས་གྲོལ་ཞིང་། བདེན་འཛིན་རང་རྒྱུད་པ་ལྡོག ཕྱི་ཡུལ་
དོན་དུ་ཞེན་པ་དག་ཀྱང་རང་གསལ་ལ་འབྱམས་པའི་ཡེ་ཤེས་གཙོར་བཏོན་པས་
གཉེན་པོར་ཞེན་པའི་ཆ་ཕྲ་མོ་ཡོད་པ་འདི་སྣང་བ་སེམས་སུ་འདོད་པ་ལས་གོལ་ཅེས་
རྒྱུད་ལས་གསུངས་པ་དང་། རང་ཤར་ལས། སྣང་བ་སེམས་ཀྱི་རྣལ་འབྱོར་ནི། །ཐམས་
ཅད་ང་ཡི་སེམས་ལས་བྱུང་། །སེམས་ཉིད་རྟོག་ན་ཅི་བྱར་ཡོད། །དེ་སྐད་ཀུན་ཏུ་བརྗོད་
བྱེད་པ། །ང་ཡི་གྲོལ་བར་མ་བཤད་དོ། །ཅེས་གསུངས་པ་ལྟ་བུའོ། །ཀློང་སྡེ་ལྟར་
དབྱིངས་ལ་མི་གཏོད་དེ། དེར་ནི་གཉེན་པོའི་མཐའ་ལས་གྲོལ། འཛིན་ཆ་དབྱིངས་
215



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད་
སུ་ཡལ། ནང་རིག་ངོར་ཞེན་པ་དག་ཀྱང་གཞི་བྲལ་ལ་གདེང་བྱས་པའམ་དབྱིངས་
གཙོ་བོར་བཏོན་པས་ངེས་ཤེས་ཀྱི་སྒྲིབ་པ་སྟོང་པ་ཁ་འབྱམས་སུ་གོལ་བའི་ཆ་ཕྲ་མོ་
ཡོད་པས། ཀུན་མཁྱེན་གྱི་སེམས་ཉིད་སྟོང་པར་ངོ་སྤྲོད་པ་མན་ངག་སྙིང་ཐིག་གི་
དགོངས་པ་མ་ཡིན་པར་ཤེས་པར་བྱ་ཞེས་གསུངས་པ་ལྟ་བུའོ། །ཀུན་མཁྱེན་གྱི་སེམས་
ཉིད་སྟོང་པར་ངོ་སྤྲོད་པ་མན་ངག་སྙིང་ཐིག་གི་དགོངས་པ་མ་ཡིན་པར་ཤེས་པར་བྱ་
ཞེས་གསུངས་པ་ལྟ་བུའོ། །དེ་ལྟར་སྤང་གཉེན་གཉིས་ཀའི་མཐའ་ལས་གྲོལ་ཞིང་
དབྱིངས་རིག་ཆ་མཉམ་དུ་སྟན་པ་མན་ངག་སྡེའི་མྱོང་ཐོག་དུ་ལ་བཟླ་ཚུལ་ནི་དགོངས་
པ་བཞི་ལན་དུ་ཀློང་དྲུག་པ་ལས་གསུངས་ཏེ། རྟག་ཆད་མེད་པའི་སེམས་ཉིད་ལ། །
བཟང་ངན་བྲལ་བའི་སྣང་བ་ནི། །སྤང་བླང་བྲལ་བའི་དགོངས་པ་ཞེས། །ཀུན་ཏུ་
བཟང་མོ་ང་ཡིས་བསྟན། །བླང་དོར་མེད་པའི་སེམས་ཉིད་ལ། །ཕྱོགས་མེད་རང་
གྲོལ་སྣང་བ་ནི། །ཁྱབ་གདལ་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་
བསྟན། །བྱིང་རྒོད་མེད་པའི་ཆོས་ཉིད་ལ། །བཏང་སྙོམས་ཆེན་པོའི་དགོངས་པ་ནི། །
ཚོགས་དྲུག་ལྷུག་པའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཡ་ང་
མེད་པའི་སེམས་ཉིད་ལ། །རེ་དོགས་བྲལ་བའི་སྣང་བ་ནི། །ཡེ་བཞག་གདེང་ལྡན་
དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཅེས་གསུངས་སོ། །
དེ་ལྟར་རིག་པའི་ངོ་བོ་ཟང་ཐལ་རྟོག་དཔྱོད་ཀྱི་ཤེས་སྒྲིབ་དང་བྲལ་བའི་ཚུགས་མ་
ཤོར་བ་གཉུག་མའི་དྲན་རིག་ལ། རྩལ་གྱི་རྣམ་རྟོག་ཅི་ལྟར་གཡོ་ཡང་དཔྱོད་བྱེད་ཀྱི་
འདུ་ཤེས་དག་པས། ཤར་པ་ཤར་མཁན་མེད་པའི་རིག་སྟོང་རྗེན་པ་བློ་འདས་རྒྱ་
ཡན་གྱི་ངང་དུ་ཆོས་སྐུ་འཕོ་མེད་རྒྱལ་པོའི་བཙན་ས་ཟིན་པའི་ཕྱིར་རྣམ་རྟོག་ཕན་གནོད་
མེད་པར་ཆོས་སྐུར་གྲོལ་བ་ཁང་སྟོང་གི་རྐུན་མ་ལྟ་བུ། ཕན་གནོད་ཐོབ་ཤོར་གྱི་རང་
276



མན་ངག་རྫོགས་པ་ཆེན་པོ་ན་ཀུནང་ཐོར་བུའི་སྐོར།
བཞིན་ལས་ཡེ་ནས་འདས་པས་ཡིད་ཤེས་བཅོས་མ་སྒོམ་པ་མིན་པར་རང་བྱུང་གི་ཡེ་
ཤེས་སུ་ལ་བཟླ་བ་དང་། སེམས་རྣམ་ཤེས་ཕྲ་རགས་གང་ལ་ལམ་དུ་བྱེད་པ་མིན་
པར། སེམས་འདས་ཡེ་ཤེས་རང་བྱུང་ཆེན་པོ་ཤེལ་གོང་གཡའ་དག་པ་ལྟ་བུའི་ངང་
དུ་ཀུན་རྟོག་བག་ལ་ཞ། ཡེ་ཤེས་རང་ངོ་བྲི་གང་དང་འཕོ་འགྱུར་མེད་པ་མཐའ་གྲོལ་
ཀློང་ཡངས་ཆེན་པོའི་དགོངས་པ་ལ་ཤར་གྲོལ་དབྱེ་བའི་མཁན་པོ་མེད་ཅིང་། ཤར་
གྲོལ་དུས་མཉམ་དུ་འགྱུར་བ་ཐེག་མཆོག་རྒྱལ་པོ་འདི་ཡི་དགོངས་པ་སྟེ། ཀུན་བྱེད་
ལས། རང་བྱུང་ཡེ་ཤེས་ཡེ་ནས་ཤེས། །ཡུལ་ལ་རྟོག་པའི་ཡེ་ཤེས་དེ། །ཡུལ་ལས་
བྱུང་བས་རང་བྱུང་མིན། །ཅེས་དང་། རྒྱུད་ཆེན་སེངྒེ་རྩལ་རྫོགས་ལས། ཡེ་ཤེས་རང་
སྣང་ངོ་བོ་ནི། །ཡིད་ནི་རྣམ་རྟོག་མེད་པ་སྟེ། །འདས་པའི་ཡུལ་དང་མ་འོངས་ཡུལ། །
སྣང་བ་ཐད་ཀར་བཅད་པའོ། །ཞེས་དང་། དགའ་རབ་རྡོ་རྗེས། ཤར་བའི་དུས་ན་
མཉམ་ཤར་བཟང་ངན་མེད། །གྲོལ་བའི་དུས་ན་མཉམ་གྲོལ་བཟང་ངན་མེད། །
ཅེས་གསུངས་སོ། །
དེ་ལ་ཡེ་སྟོང་གདོད་ནས་དག་པ་བློ་འདས་ཀྱི་རིག་པ་གཉུག་མ་དང་། ཡོད་མེད་དགག་
སྒྲུབ་ཀྱི་བློས་དཔྱོད་རྗེས་ཅིའང་མེད་པའི་སྟོང་པའམ་རྒྱས་འདེབས་ཀྱི་སྟོང་པར་གཉིས་
ནོར་བ་དང༌། འཁྲུལ་འབྱམས་ཀྱི་རྣམ་རྟོག་འོག་འགྱུར་དང་ལུང་མ་བསྟན་དུ་མ་སོང་
བའི་ཡང་དག་གཉུག་མའི་དྲན་པ་ཡེངས་མེད་དང་། ཡེངས་ཀྱི་དོགས་པའི་ཟོན་འཇུག་
པ་དང་། སྡུག་བཙིར་འཇུར་དྲན་གྱིས་བཅིང་པའི་དྲན་པ་གཉིས་ནོར་བ་དང་། སྐྱོན་
ཡོན་གང་གིས་ཀྱང་མ་བསླད་པའི་རང་བབས་ཐ་མལ་གྱི་ཤེས་པ་རྒྱ་ཡན་ཆེན་པོ་དང་།
འཇིག་རྟེན་ཐ་མལ་གྱི་རྣམ་རྟོག་རང་རྒྱུད་པ་སྣང་བ་རྒྱ་ཡན་དུ་འཁྲུལ་འབྱམས་གཉིས་
ནོར་བ་དེ་ནོར་ས་གསུམ་དང༌། གནས་ལུགས་རབ་བབས་ཀྱི་བདེ་བ་མ་སྒྲུབ་རང་
277



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ཆས་སུ་ཡོད་པ་མ་ཡིན་པར། ཟག་བཅས་ཆགས་བདེ་འམ། དགའ་སྤྲོའི་རྣམ་རྟོག་
ལྟ་བུའི་བདེ་བ་ལ་ཞེན་ན་འདོད་ཁམས་སུ་གོལ་བ་དང་། རིག་པའི་ཆར་སྒོ་རང་གསལ་
ལྷུན་གྲུབ་དེ་མིན་པའི་གསལ་བ་འཛིན་ཞེན་ཅན་གྱི་གཟུགས་ཁམས་སུ་གོལ་བ་དང༌།
འཁྲུལ་རྟོག་གི་གཡོ་འཁྲུགས་རང་དེངས་སུ་སོང་བའི་རྣམ་པར་མི་རྟོག་པའི་ཡེ་ཤེས་
མ་ཡིན་པས་སེམས་དྲན་མེད་དུ་སོང་བའམ། མི་རྟོག་འཛིན་ཞེན་གྱི་གཟུགས་མེད་
ཁམས་སུ་གོལ་བས་གོལ་ས་གསུམ་དང་། ཀ་དག་ཕྱོགས་ཡན་ཆེན་པོ་སེམས་ཀྱི་
སེམས་ཉིད་ཆོས་ཀྱི་ཆོས་ཉིད་དུ་རང་འཆར་བ་དབྱེ་བསལ་ཐོབ་ཤོར་མེད་པས་མ་གོ་
བར། ལོག་ནས་དབུ་མའི་གཏན་ཚིགས་སམ། གསང་སྔགས་པའི་བཅོས་བདེའམ།
ཕྱག་རྒྱ་པའམ། སེམས་བདེ་བ་སོགས་ཀྱི་འཕྲུལ་པ་ཉིད་ཡེ་ཤེས་སུ་རྒྱས་འདེབས་
གཤིས་ཤོར་དང༌། རྒྱས་འདེབས་ཤོར་བ་དོན་གཅིག་དང་། རྒྱུ་འབྲས་དབྱེར་མེད་
ཀྱི་རང་བཞིན་ཡེ་ནས་ལྷུན་གྲུབ་དུ་འཆར་བ་མ་ཤེས་པར། ལམ་སྟོང་ཉིད་སྒོམ་པས་
འབྲས་བུ་ཆོས་སྐུ་གཞན་ནས་འབྱུང་དུ་རེ་ནས་འབད་པས་བཏགས་ཏེ་སྒོམ་པ་ལམ་
དུ་ཤོར་བ་སྤང་གཉེན་རང་གྲོལ་གྱི་གནད་མ་གོ་བར། སྤང་བྱ་ཉོན་མོངས་དང་རྣམ་
རྟོག་གི་སྟེང་དུ་ལོག་ནས་ཚོར་བ་གཉེན་པོར་ཤོར་བ་སྟེ། ཤོར་ས་བཞིའམ་གསུམ་དུ་
ཤོར་བ་རྣམ་ལས་གྲོལ་བའི་འགྱུ་བ་རང་ཡལ། དྲན་པ་རང་དག སྒོམ་བྱེད་གཏད་
ཡལ། ཐེ་ཚོམ་ཡིན་མིན་གྱི་འཆིང་བ་རང་གྲོལ་ཤེས་རྒྱུད་མཁའ་ལྟར་དག་པ། ཀ་
དག་གི་རིག་པ་ཅར་ཕོག་ཏུ་ངོ་སྤྲོད་ནས་ཀུན་གཞིའི་སྒྲུབ་ནས་ཆོས་སྐུ། སེམས་ཀྱི་
སྦུབ་ནས་རིག་པ། སྒོ་ལྔའི་སྒྲུབ་ཟང་ཐལ་དུ་བརྡོལ་ནས་ཡེ་ཤེས་དངོས་འབྱིན་པ་དང་
རང་ཞལ་མཇལ་ནས་དེ་ཕན་ཤོར་གོལ་ནོར་གསུམ་ལས་འདས་པ་ཡིན་ཏེ། རིག་པ་
ཀློང་ཆེན་ཡངས་པའི་ངང་དུ་སྟོང་པ་མཐའ་གྲོལ་རྗེས་མེད་ཀྱི་རིག་པ་རྗེན་པར་བསྐྱངས་
278



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བ་ལ། ལྟ་སྒོམ་གྱི་ཕན་གནོད་མེད་པར་གསུངས་པའི་ཕྱིར། སེང་གེ་རྩལ་རྫོགས་
ནས་རིག་པ་མ་སྒོམ་ལྷུན་གྲུབ་ནས། སྒོམ་པ་བྱས་པས་ང་མི་རྙེད། །རང་བྱུང་ཡེ་ནས་
རྩལ་མེད་ལ། །དཔྱོད་པ་བྱས་པས་ང་མི་མཐོང་། །ཆོས་སྐུ་ཡེ་ནས་མཐའ་གྲོལ་ལ། །
ལྟ་བ་བལྟས་པས་ང་མི་མཐོང་། །ཞེས་སོ། །
གཞན་ཡང་གྲོལ་ཚུལ་ལ། ཡེ་དག་བྱས་པ་མེད་པའི་གདེང་གིས་ཡེ་གྲོལ་བསྐྱར་གཞི་
མེད་པར་གྲོལ་བ་དང་རང་དག་ཆེན་པོ་ལ་འབད་པ་མེད་པའི་གདེང་གིས་རང་གྲོལ་
གཉེན་པོ་མེད་པར་གྲོལ་བ་དང་། ཐམས་ཅད་འབྱུང་བ་ཆོས་ཉིད་ཀྱི་གདེང་གིས་ཡོངས་
གྲོལ་མུ་མཐའ་མེད་པར་གྲོལ་བ་དང༌། མཐོང་བས་དག་པ་ཆོས་ཉིད་མ་བཅོས་པའི་
གདེང་གིས་ཅེར་གྲོལ་མཐོང་སར་ཡལ་བར་གྲོལ་བས་འབད་རྩོལ་མེད་པ་དང་བཞིའོ། །
དེ་ལ་ཡེ་གྲོལ་ལ་བསྐྱར་གཞི་མེད་པའི་གནད་ནི། རང་གི་སེམས་ཉིད་དེ་བྱས་པས་
མ་བྱུང་བའི་གནད་ཀྱིས། བྱས་པའི་ཆོས་ཀྱིས་སངས་མི་རྒྱ་བ་སྟེ་འདུས་བྱས་ཐམས་
ཅད་ནི་མི་རྟག་ལ། ཆོས་ཉིད་ནི་འདུས་མ་བྱས་དུས་གསུམ་དུ་བཞུགས་ཤིང་དུས་ལས་
གྲོལ་བའི་ཕྱིར་དང་། དགོངས་པ་ལ་རྩོལ་སྒྲུབ་མེད་པའི་གནད་ཀྱིས་སྒོམ་པས་སངས་
མི་རྒྱ་སྟེ། སྒོམ་ན་རྩོལ་སྒྲུབ་དུ་འགྱུར་ལ་ཆོས་ཉིད་སྐྱེ་འཕྲི་མེད་ཅིང་རྩོལ་བ་ལས་མ་
བྱུང་བའི་ཕྱིར་དང་། རང་བྱུང་ཡེ་ཤེས་དེ་བརྗོད་པ་ལ་མི་བརྟེན་པའི་གནད་ཀྱི་ཚིག་
གི་སངས་མི་རྒྱ་སྟེ། བརྗོད་པ་ནི་ཚིག་གི་ཡིན་ལ། ཆོས་ཉིད་ཚིག་དང་ཡི་གེ་བརྗོད་
པ་ལས་འདས་པའི་ཕྱིར་དང་། རང་གི་སེམས་ཉིད་ད་ལྟར་བཞུགས་པའི་གནད་ཀྱིས་
འབད་མི་དགོས་པར་བསྐྱར་གཞི་བྲལ་ཏེ། སྐྱེ་བ་ཡོད་ན་འགགས་པ་ཡོད་པ་ལ། །
སྐྱེ་བ་ཡོད་པས་འཆི་བའམ། །འགག་པའི་མཐའ་ཆོད་པ་དང་། ངོས་བཟུང་ཡོད་ན་
རྒྱུ་མཚན་དུ་འགྱུར་ལ། སྟོང་པ་ངོས་བཟུང་དང་བྲལ་བས་རྒྱུ་མཚན་གྱི་མཐའ་ཆོད་
279



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད་
ནས་གང་དུའང་མ་གྲུབ་ནས་མཐའ་ཆོད་པ་དང་། རྒྱུ་མེད་པས་འབྲས་བུར་མི་རེ་ལ་
མཚན་ཉིད་ཅིར་ཡང་མ་གྲུབ་པས། རང་རྒྱུད་དུ་འཛིན་པའི་མཐའ་ཆོད་པའི་ཕྱིར།
དེ་ལྟར་རྒྱུ་མཚན་བཞིའི་མཐའ་བྲལ་ཡོངས་རྫོགས་ཆེན་པོ་གཞན་གྱི་སེལ་མེད་པའོ། །
རང་གྲོལ་ལ་གཉེན་པོ་མེད་པའི་གནད་ནི། རང་བྱུང་ཡེ་ཤེས་ལས་ཀྱི་དབང་དུ་མི་
འགྱུར་བས། སེམས་ཉིད་དགེ་སྡིག་གང་དུའང་མ་གྲུབ་པའི་གནད་དང་འགྲོ་དྲུག་
རང་ས་ནས་གྲོལ་བས། མན་ངག་ལོགས་ནས་མི་དགོས་པའི་གནད་དང༌། འཁོར་
འདས་ཀྱི་འབྲེལ་པ་རང་ཐོབ་ཏུ་ཆོད་པས། རང་བྱུང་ཆེན་པོ་གང་ལའང་ཐོག་པ་མེད་
པའི་གནད་དང་། གང་མཐོང་གི་མི་སྔར་འགྲོགས་ཕྱིས་ཤེས་པས་ཐེ་ཚོམ་དང་ཡིད་
དཔྱོད་མེད་པ་ལྟ་བུ། རང་སྣང་ལ་ལྷད་མེད་པའི་གནད་དང་བཞིས། གཉེན་པོ་གཞན་
གྱིས་བཅོས་མི་དགོས་ཏེ། བྱུང་ཡང་རང་བྱུང་དུ་བྱུང་། སྣང་ཀྱང་རང་སྣང་དུ་སྣང་།
གྲོལ་ཡང་རང་གྲོལ་དུ་གྲོལ་བ་སྦྲུལ་གྱིས་མདུད་པ་རང་གྲོལ་བ་ལྟ་བུའོ། །ཡོངས་གྲོལ་
ལ་མུ་མཐའ་མེད་པའི་གནད་ནི། ད་བཅད་བྱ་བློ་ཡི་མཐའ་ཟད་ཅིང་། འགྱུ་བ་ཡོངས་
སུ་གྲོལ་བས་བློ་སྔ་ཕྱི་ལ་ལྟོས་མི་འཆའ་དང༌། སྣང་བ་ཡོངས་སུ་གྲོལ་བས་མཐོང་
སྣང་ཅིག་ཆར་དུ་འགགས་པ་དང་། སྣང་ཤེས་གཉིས་མེད་དུ་ཡོངས་སུ་གྲོལ་བས་
དབང་པོ་ཡུལ་གྱི་ལྟོས་ཟད་པ་དང་། ལུས་ངག་ཡིད་ཀྱི་འབད་པ་ཡོངས་སུ་གྲོལ་བས།
བྱ་བྱེད་ལྟོས་པའི་ཆོས་ཉིད་ཀྱི་མཐའ་ཟད་པ་དང་། དབང་པོ་ཡུལ་གྱི་འཛིན་པ་ཡོངས་
སུ་གྲོལ་བས། གཟུང་འཛིན་ལས་ཀྱི་མཐའ་ཟད་པ་དང་། ཆོས་དང་ཆོས་ཉིད་ལས་
གྲོལ་བས་ལས་དང་རྣམ་པར་སྨིན་པའི་མཐའ་ཟད་པས་འཁོར་འདས་གཉིས་ཀྱི་སྡེབ་
ཟད་པའོ། །ཅེར་གྲོལ་མཐོང་སར་ཡལ་བར་གྲོལ་བའི་གནད་ནི། སྣང་བ་སྣང་ཐོག་
ཏུ་གྲོལ་བས་བཅད་པར་བྱ་བའི་ཡུལ་མེད་དེ། བར་སྣང་ལ་གློག་འགྱུ་བ་ལྟ་བུ་དང༌།
280



མན་ངག་རྫོགས་པ་ཆེན་པོའི་གནད་ཐོར་པའི་སྐོར
ཤེས་པ་འགྱུར་ཐོག་ཏུ་གྲོལ་བས། བསམ་པའི་གཞི་སྟོང་པ་བར་སྣང་གི་སེར་བུ་ལྟ་
བུ་དང༌། སྣང་ཤེས་གཉིས་མེད་དུ་གྲོལ་བས། སྣང་ཤེས་གཉིས་འཛིན་གྱི་གཞི་སྟོང་
པས། བུམ་པ་བཅག་པས་བུམ་པའི་ནང་གི་ནམ་མཁའ་ལ་དམིགས་པ་མེད་པ་ལྟ་
བུའོ། །དེ་ལྟར་གྲོལ་ཚུལ་གྱི་གནད་རྣམས་རྩ་རྒྱུད་སྒྲ་ཐལ་འགྱུར་གྱི་ཞུས་དོན་བཅུ་
དྲུག་པར་གསུངས་པའི་དོན། སློབ་དཔོན་ཆེན་པོ་བི་མ་ལའི་བཞེད་པའོ། །སྣང་བ་
སྣང་ཐོག་ཏུ་གྲོལ་བའི་ཚུལ་ཡང་། རང་གི་རང་བཞིན་གྱིས་གྲོལ་བས་རྩོལ་བས་བཅོས་
པའི་རྒྱུ་མེད། གཤིས་ཀྱི་གྲོལ་བས་གཏད་པའི་རྟེན་མེད། མན་ངག་གི་གྲོལ་བས་
ལྡོག་པའི་ས་མེད་པ་སྣང་བ་སེམས་མི་འཆུགས་པའི་གཟེར་ཡིན་ལ། ཤེས་པས་ཤེས་
ཐོག་ཏུ་གྲོལ་བའི་ཚུལ་ཡང་། ཆོས་ཉིད་སྟོང་པ་ཟང་ཐལ་རིག་པ་མ་དང་སྣང་བ་སྤྲོས་
བྲལ་ཆོས་ཉིད་དུ་ངོ་ཤེས་པའི་བུ་ཡི་རིག་པ་གཉིས་ཐ་དད་མིན་པ། རང་ཐོག་ཏུ་སྐྱེ་
བ་མེད་པར་གྲོལ་བ། ཤེས་པ་འགྱུར་ཐོག་གྲོལ་བའི་གནད་ཀྱིས་གཟེར་བུ་དམ་པའོ། །
དེ་ལྟར་རིག་སྟོང་གཉིས་སུ་མེད་པའི་རིག་པ་ཕྱོགས་ཡན་ཆེན་པོ་རང་ངོ་འཕྲོད་ནས།
གདེངས་གྲོལ་ཐོག་ཏུ་བཅས་ཏེ་ཐག་དེར་བཅད་ནས་བཞག་ཐབས་སམ་ཅོག་བཞག་
ནི༑ ངོ་སྤྲད་པའི་རིག་པ་ཆེད་རྩོལ་སྒོམ་པ་སོགས་སྤང་གཉེན་གཉིས་ཀ་ལས་གྲོལ་
བའི་རྒྱ་ཡན་འཕོ་འགྱུར་མེད་པར་བཞག་པ་ལྟ་བ་རི་བོ་ཅོག་བཞག་དང་། མིག་འོད་
གསལ་གྱི་རྩ་ཀ་ཏི་ཀ་ཡི་སྦུབ་དྭངས་པ་བར་དང་ལ་རང་བབས་སུ་གཏད་པ་ཚོགས་
དྲུག སྣང་ཤེས་ཟང་ཐལ་དྭངས་སངས་བྱེད་པ་སྒོམ་པ་རྒྱ་མཚོ་ཅོག་བཞག་དང༌། སྒོ་
གསུམ་ཐོག་བབས་སུ་ཀློད་ལ་ལྟ་སྒོམ་གྱི་ཤུབ་ནས་དོན་པའི་ཡེ་ཤེས་རང་གསལ་རྗེན་
པར་ཅར་ཕོག་བསྐྱང་བ་སྤྱོད་པ་མན་ངག་ཅོག་བཞག་དང་། ཡུལ་ལྔ་རང་བབས་སུ་
བཞག་པས། རང་གསལ་རྗེན་པར་ཤར་ཏེ། རླུང་ལྔ་དབྱིངས་སུ་རང་ཞུགས་པའམ་
281



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
རང་འཆིང་བས་དུ་སོགས་འོད་གསལ་རང་སྣང་གི་རྟགས་ཤུགས་ཀྱིས་འཆར་ནའང་
རེ་དོགས་ལས་གྲོལ་བ། འབྲས་བུ་མ་བཅོས་ཅོག་བཞག་སྟེ་བཞིར། སྒྲོན་མ་སྣང་བྱེད་
ལས། རི་བོ་ཅོག་བཞག་ལྟ་བའི་ཚད། རྒྱ་མཚོ་ཅོག་བཞག་སྒོམ་པའི་ཚད། སྣང་བ་
ཅོག་བཞག་སྤྱོད་པའི་ཚད། རིག་པ་ཅོག་བཞག་འབྲས་བུའི་ཚད། ཚད་བཞི་ལྡན་པའི་
རྣལ་འབྱོར་དེ། ངེས་པའི་དོན་ལ་འདྲེན་པའོ། །ཞེས་གསུངས་སོ། །
གཤིས་ལ་བྱ་བ་དང་བྲལ་བས་སྒོ་གསུམ་རང་བབས་ལྷུན་ཉམས་ཡངས་པ་ཆེན་པོའི་
ཀློང་དུ་འགགས་བསྡམ་སྟེ། རིག་སྟོང་ཆ་མཉམ་ལམ་དུ་ཁྱེར་བས། ཨ་ཏི་བཀོད་པ་
ལས། རིམ་རྩོལ་བྲལ་ལ་མན་ངག་སྡེ། །ཞེས་སོ། །ཐལ་འགྱུར་ལས། ཤེས་རབ་ཕ་
རོལ་ཕྱིན་པའི་མཐའ། །སྣང་བ་ཐད་ཀར་ཆོད་ལ་འདུས། །ཞེས་གསུངས། འདིས་
གསང་སྔགས་ཀྱི་ཐེག་པ། བསྐྱེད་རྫོགས་ཐམས་ཅད་དུ་ཨེ་ཝམ་མམ་ཐབས་ཤེས་
ཟུང་འཇུག་ཏུ་བསྟན་པ་ཐམས་ཅད་ཀྱི་རེས་འཇོག་གམ། སྤང་གཉེན་གཉིས་འཛིན་
གྱི་ཆ་ཕྲ་མོ་ཐམས་ཅད་རང་དག མདོར་བསྡུ་ན། སྣང་ཤེས་ཟང་ཐལ་ཁྲེགས་ཆོད་དུ་
ཀ་ནས་དག་པའི་གནས་ལུགས་རང་གྲོལ་འོད་གསལ་རྫོགས་པ་ཆེན་པོ་འབད་མེད་
ལྷུན་གྲུབ། དཔེ་ཡིད་བཞིན་ནོར་བུ་རིན་པོ་ཆེ་ལ། དྲི་མ་རང་དག ཡོན་ཏན་ལྷུན་
གྲུབ་ཏུ་གནས་པ་ལྟ་བུའོ། །གཉིས་པ་ཐོད་རྒལ་ན། ཤེས་པར་བྱ་བ་ནི། རྫོགས་པ་
ཆེན་པོའི་སེམས་ཀྱི་སྡེར་ཡང་། སྟོང་པའི་དབྱིངས་མ་བཤད་པ་དང་། ཀློང་གི་སྡེར་
ཡང་རང་བྱུང་གི་ཡེ་ཤེས་མ་བསྟན་པ་མིན་ཀྱང་། གཙོ་ཆེ་ཆུང་གི་བཞག་ལ། གནད་
དེས་སེམས་ཀློང་གཉིས་ཀར་སེམས་རིག་དབྱེ་བ་སོགས་མེད་པ་མིན་ཀྱང་། རྩལ་དུ་
མ་བཏོན་ལ། མན་ངག་གི་སྡེའི་ཀ་དག་ཁྲེགས་ཆོད་དུ་ནི། དབྱིངས་རིག་གཉིས་ཀ་
ཆ་མཉམས་པས། ཀུན་གཞི་དང་ཆོས་སྐུ། སེམས་དང་རིག་པ། རྣམ་ཤེས་དང་ཡེ་
282



པན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཤེས་ལ་བཟླ་བ་དང་ཤན་འབྱེད་གཉིས་ཀ་ཤུགས་ཆེ་ཆུང་མེད་པ་དང་། གནད་ལས་
གནད་དུ་འབྱིན་པ་མར་ལས་ཞུན་མར་ལྟ་བུ་རྩལ་དུ་བཏོན་པས་ཁྱད་པར་འཕགས་
པ་དང༌། དེ་ལྟར་ལ་བཟླ་བའི་དོན་སྣང་ཤེས་སམ་དབྱིངས་རིག་ཆ་མཉམ་དང༌།
ཤན་འབྱེད་རྒྱུ་སེམས་རིག་དེ་རྩོལ་བ་མེད་པའམ། འབད་པ་མེད་པར་ཤན་ཕྱེ་བའི་
ཐབས་རྒྱ་ཆད་ཕྱོགས་ལྷུང་བྲལ་བ་ལྷག་པར་ཡང་མངོན་སུམ་ལམ་བྱེད་དུ་སྒྲོན་མ་
དྲུག་གམ་བཞི་ཡི་ཚུལ་གྱིས་ཁྲེགས་ཆོད་ལས་ཀྱང་ཐོད་རྒལ་གྱི་ཁྱད་པར་འཕགས་
པས། ཁྲེགས་ཆོད་དང་ཐོད་རྒལ་ལ་ཁྱད་པར་དུ་བདུན་དུ་གསུངས་སོ། །དེས་ན་
སེམས་ཀློང་དུ་མ་བསྟན་པའི་མན་ངག་གི་ཁྱད་ཆོས་ཐིག་ལེ་གསང་སྐོར་དང་། ཡང་
གསང་བླ་ན་མེད་པའི་བཅུ་བདུན་རྒྱུད་ཀྱི་ཟབ་མོའི་དགོངས་པ་འོད་གསལ་སྐུ་གསུམ་
ལམ་སྣང་དུ་བསྟན་པ་སྟེ། ཁྲེགས་ཆོད་ལྟ་སྒོམ་དམིགས་གཏད་ལས་འདས་པའི་རིག་
ངོ་བསམ་བྲལ་དུ་ཐག་གཅོད་པ་ལས། ས་རྡོ་རི་བྲག་སོགས་འཁྲུལ་སྣང་གི་ཡུལ་དག་
མི་ནུས་པ། ཐོད་རྒལ་གྱིས་རིག་པ་ཡེ་ཤེས་ཀྱི་རང་མདངས་ཡེ་ནས་འོད་གསལ་གྱི་
མཐོང་ཕྱེ་སྟེ། ཆོས་ཉིད་མངོན་སུམ་ཟེར་གདངས་ལ་མཐོང་བས། སྣང་བ་འོད་ལྔར་
བྱེད་ནུས་ཀྱི་ཁྱད་པར་དང་། ཁྲེགས་ཆོད་དུ་མ་དག་འཁྲུལ་སྣང་ལ་དབང་དྲུག་ཞེན་
པ་ལ་སོགས་ནས་སྤོང་བའི་དང་འཚོལ་བ་ལ་ཐོད་རྒལ་ནས་དག་པ་འོད་གསལ་གྱི་
སྒོ་ཡེ་ཤེས་རླུང་གི་ཕྱེ་བས་ཕྱི་ནང་ཟང་ཐལ་གྱི་དབང་པོས། དབྱིངས་ཡེ་སྒྲོན་མ་དྲུག་
ལ་ལོངས་སྤྱོད་པའི་ཁྱད་པར་སོགས་གསུངས་སོ། །དབྱིངས་རིག་གམ་རིག་སྟོང་
རྗེན་པར་བསྐྱངས་བ་ནི་ཁྲེགས་ཆོད་དུ་རིག་སྟོང་གི་རང་ངོ་དང་། ཐོད་རྒལ་དུ་རང་
མདངས་མངོན་སུམ་རྗེན་པ་སྟོན་ལ། དེ་ལ་གསང་སྐོར་ལྟར་ན་སྒྲོན་མ་དྲུག་དང་།
ཡང་གསང་བླ་ན་མེད་པ་ལྟར་ན་བར་དོར་ལྟོས་མི་འཆའ་བས་སྒྲོན་མ་བཞིར་གསུངས་སོ། །
283



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
དང་པོ་ལྟར་ན་སེམས་ཅན་ཐམས་ཅད་ལ་བདེ་གཤེགས་སྙིང་པོ་རང་བྱུང་གི་ཡེ་ཤེས་
གཉུག་མའི་སེམས་ཁྱབ་རྡལ་དུ་གནས་པ་ནི། འཁོར་འདས་གཉིས་ཀའི་ཆོས་དབྱིངས་
མ་ཡི་ཀློང་གནས་པ་གཞི་ཡི་སྒྲོན་མ། འཁྲུལ་མ་མྱོང་ལ་གྲོལ་མ་མྱོང་བའི་མུ་རྟོགས་
ན་གྲོལ་གཞི་དང་བོ་དང་། འཁྲུལ་མྱོང་ལ་གྲོལ་མ་མྱོང་བའི་མུ་ལོག་རྟོག་འཁྲུལ་གཞི་
དང་འཁྲུལ་མྱོང་ལ་གྲོལ་ཡང་མ་མྱོང་བ་གཞི་ལས་འཁྲུལ་རང་ངོ་ཤེས་ན་སླར་འཁྲུལ་
པ་ལས་ལྡོག་པ་དང་། འཁྲུལ་མ་མྱོང་བ་ལས་གྲོལ་ཡང་མ་མྱོང་བ་སྤྱི་གཞིའི་མུ་དང་
བཞིའི་མུ་དང་བཞི་ལྡན་དུ་བསྟན་པ་དང་། ཡེ་ཤེས་དེ་སེམས་ཅན་ཐམས་ཅད་ལ་ཉེ་
རིང་མེད་པར་གནས་པས། ཐིག་ལེ་ཉག་གཅིག་དེ་ཤར་བ་ཕྱིར་ཤར་ཡང་། དོན་ནང་
ན་གནས་པ་སྙིང་ཙིཏྟ་ཤ་ཡི་སྒྲོན་མ། རྒྱ་ཆད་ཕྱོགས་ལྷུང་མེད་པའི་ཡེ་ཤེས་གསང་
བའི་སྐུ་ཅིར་ཡང་ངོས་བཟུང་མེད། སྟོང་པ་རིག་པའི་སྙིང་པོའི་ཅན། རིག་པ་འོད་ཀྱི་
ཁང་བ་ཅན། འོད་མཐའ་མེད་པ། རིག་ལྔའི་ཚོམ་བུ་སོགས་རྣམ་པ་ཀུན་གྱི་མཆོག་
ལྷན་དུ་འཆར་བ་སངས་རྒྱས་རང་ཆས་ཆེན་པོའི་དགོངས་པ་ནང་དུ་གསལ་བ་དང་།
ཡེ་ཤེས་དེ་གང་ནས་བྱོན་པའི་ཉེ་ལམ་མམ། རྡོ་རྗེ་སེམས་དཔའི་གསང་ལམ། སྙིང་
རིན་པོ་ཆེ་དང་། མིག་རྒྱ་མཚོ་གཉིས་བར་དུ་འབྲེལ་བའི་འོད་གསལ་རྩ་ཡི་རྒྱལ་པོ།
དཀར་འཇམ་ཁོག་པ་སྟོང་པ་ཤེལ་གྱི་སྦུ་གུ་ཅན་ནམ། ཀ་ཏི་ཀ་ལས་ཡེ་ཤེས་ཐིག་ལེ་
རྒྱུ་བས། དཀར་འཇམ་རྩ་ཡི་སྒྲོན་མ། རོ་རྐྱང་དབུ་མ་མིན་པའི་ཆོས་ཉིད་ཀྱི་འོད་རྩ་
ཟེར་ཐག་གི་ཚུལ་དུ་འབྲེལ་པ་དང་། ནང་སྒོ་མིག་ཡེ་ཤེས་གསང་བའི་འཆར་སྒོ།
རྒྱང་རིང་བྱུང་བའི་གཟུགས་བརྙན་དབང་པོས་ཞགས་པས་འཛིན་བྱེད་ཆུ་ཡི་སྒྲོན་མ་
མིག་ཐེབ་གང་གིས་མཐོང་ཁང་ཐམས་ཅད་གཟུགས་གསལ་བས་ཕྱི་སྒོ་ཉི་མའི་ཟེར་
ལས། སངས་རྒྱས་ཀྱི་ཞིང་མ་བྲིས་རང་བྱུང་གི་དཀྱིལ་འཁོར་དབྱིངས་འོད་ཁྱིམ་རྩལ་
284



མན་ངག་རྡོ་གས་པ་ཆེན་པོའི་གནད་ཐོར་བུའི་སྐོར།
སྣ་ཚོགས་ཐིག་ལེ་ཐིག་ཕྲན་གྱི་དཀྱིལ་ཡེ་ཤེས་རིག་པ་རྡོ་རྗེ་ལུ་གུ་རྒྱུད་ནང་གདངས་
འོད་གསལ་ཆེན་པོ། ཡེ་ཤེས་ཀྱི་གསང་ལམ་ནས་དྲངས་པ། ཉམས་གོང་འཕེལ་དུ་
འཆར་བ་དང་། དེ་ལྟ་བུའི་ཡེ་ཤེས་སྒྲོན་མ་ལྟ་བུའི་སྣང་བ་དེ། ཆོས་ཉིད་ཀྱི་བར་དོ་
ལ༑ འབྱུང་འདུས་ལུས་ཀྱི་བུམ་པ་ཞིག་ནས་རྗེན་པར་འཆར་བ་ལ། སྣང་མཆེད་ཐོབ་
པའི་མཐར། མུན་པའི་སྨག་རུམ་ལྟ་བུ་དང་། མཆོག་གི་འོད་གསལ་ཀ་དག་ཆོས་སྐུ་
དངོས་དང་། དུག་ལྔ་དག་པའི་རང་མདངས་རྒྱལ་བ་རིགས་ལྔའི་རང་བཞིན། སྒྲ་འོད་
ཟེར་གསུམ། འཇིགས་རུང་གི་ལྷ་སྐུ། མཚོན་ཆའི་ཟེར་དང་། དྲག་པོའི་སྒྲ་སྐད་སོགས་
སྣ་ཚོགས་འཆར་བ་ལྷུན་གྲུབ་ལོངས་སྐུའི་འོད་གསལ། སྲིད་པའི་བར་དོར་སྤྲུལ་སྐུ།
བླ་མ་སོགས་རྗེས་དྲན་དྲུག་བཅས་བར་དོར་དུས་ཀྱི་སྒྲོན་མས་ཐིག་ལེ་བཞི་མངོན་དུ་
ཤར་བའི་དུས་དང་། ཡེ་ཤེས་དེར་གྲོལ་བ་ལ་སྒྲུབ་གསུམ་བརྡོལ་དགོས་ཏེ། འཁྲུལ་
པ་ཤ་ཁྲག་གི་སྦུབ་རང་གི་དཀྱིལ་དུ་རིག་པའི་ཡེ་ཤེས། རིག་ལྔའི་ཡེ་ཤེས་ལྔ་ཡི་རང་
བཞིན་འོད་ལྔའི་རྣམ་པ། སྣང་བ་དངོས་པོ་མེད་པར་བཞུགས་པ་ཉིད། ཡེ་ཤེས་སྒྱུ་
མའི་སྦུབས་སུ་དབུགས་ཆད་པ་དང་སྙིང་དཀྱིལ་ནས་ཕྱིར་ཐོན་ནས་ཆོས་ཉིད་བར་
དོར་སྣང་སྲིད་སྐུ་གསུམ་གྱི་དཀྱིལ་འཁོར་མཁའ་ལ་ཤར་ནས། ཟང་ཐལ་གྱི་ལྷ་ཚོགས་
བསུ་རུ་འོང་བ་ལ་བུ་མ་པང་དུ་འཇུག་པ་ལྟར་ཞུགས་པས། འགྱུར་བ་མེད་པ་རིན་པོ་
ཆེའི་སྦུབས་སུ་བརྡོལ་ཏེ། རང་བྱུང་རིག་པ་ལྔ་ལྡན་འོད་དང་བཅས་པ། སྐུ་ཞིང་ལ་
ཆོས་སྐུ་སྐྱེ་མེད་དུ་རང་ས་ཟིན། འགགས་མེད་གཟུགས་སྐུའི་ཕྲིན་ལས་ལྷུན་གྱིས་གྲུབ།
སྐུ་ལ་སྐུ་ཐིམ། གསུང་ལ་གསུང་ཐིམ། ཐུགས་ལ་ཐུགས་ཐིམ་པ་མཐར་ཐུག་འབྲས་
བུའི་སྒྲོན་མ་སྟེ། འདི་ལའང་། རབ་ངོ་སྤྲད་པ་དང་རྟོག་པ་ཐོབ་པ་དུས་མཉམས།
ཡེ་སངས་རྒྱས་པ་དང་མངོན་སངས་རྒྱས་པ་དུས་མཉམ་པས་དགའ་རབ་རྡོ་རྗེ་ལྟ་བུ་
285



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
དང༌། འབྲིང་མན་ངག་ཅན་རྡོ་རྗེ་སེམས་དཔའི་ལམ་ཐོག་ཏུ་རང་ས་བཟུང་ནས་ཉམས་
སུ་བླང་པས་སྐུ་གསུམ་འདུ་འབྲལ་མེད་པར་གྲོལ་བ་ནི་བར་དོའི་སྣང་བ་མེད་པའམ།
རང་བཞིན་གྱི་བར་དོ་ལས་གྲོལ་བ་དང༌། ཐ་མ་ལུས་བོར་བ་དང་གྲོལ་བ། ལེ་ལོ་
ཅན་ཀུན་ཏུ་བཟང་པོ་གཞི་ཐོག་ནས་གྲོལ་བ། ཡར་གྱི་ཟང་ཐལ་ལ་འོད་གསལ་དང་
པོར་གྲོལ་བ་དང་། གཉིས་པ་ཆོས་ཉིད་བར་དོ་དང་། གསུམ་པ་ཤིན་ཏུ་དག་པའི་
ཞིང་ཁམས་སུ་དབུགས་ཆེན་འབྱིན་པས་གྲོལ་བ་སོགས་གསུངས་སོ། །
གཉིས་པ་ཡང་གསང་བླ་ན་མེད་པ་མན་ངག་གི་སྡེ་ནི། པཎྜིཏ་ཆེན་པོ་བི་མ་ལས། རྩེ་
རྒྱུད་ཀྱི་འགྲེལ་བ་ནི། འདོད་ཁམས་ཀྱི་རྟོག་པ་རྒྱུན་བཅད་པའི་ཕྱིར་ཐིག་ལེ་སྟོང་
པའི་སྒྲོན་མ་ལ་བསླབ་པ་དང་། གཟུགས་ཁམས་ཀྱི་རྟོག་པ་རྒྱུན་བཅད་པའི་ཕྱིར་
ཤེས་རབ་རང་བྱུང་གི་སྒྲོན་མ་དང་། རྒྱང་ཞགས་ཆུ་ཡི་སྒྲོན་མ་ལ་བསླབ་པ་དང༌།
གཟུགས་མེད་ཁམས་ཀྱི་རྟོག་པ་རྒྱུན་བཅད་པའི་ཕྱིར་དབྱིངས་རྣམ་དག་པའི་ཕྱིར་
དབྱིངས་རྣམ་པར་དག་པའི་སྒྲོན་མ་ལ་བསླབ་པ་གནད་ཡིན་ནོ། །ཞེས་སྒྲོན་མ་བཞིར་
བསྟན། སྐུ་བཞི་འཕེལ་བར་བྱེད་པའི་སྒྲོན་མ་བཞི་ལ། དང་པོ་ལུས་ཆགས་པ་ནང་།
སྐྱེད་བྱེད་ཀྱི་རྩ་ནང་འབྱུང་བའི་སྤྱན་ལས་ཕུང་པོ་གྲུབ་པ་དང་། སྒྲོན་མའི་སྤྱན་ལས་
ཀ་ཏི་ཀའི་འོད་རྩ་དག་པ་གྲུབ། དེ་ལས་ཐིག་ལེ་སྟོང་སྒྲོན་འཆར། རྟེན་རྒྱང་ཞགས་
ཆུ་ཡི་སྒྲོན་མ་གྲུབ། ཤེས་རབ་རང་བྱུང་གི་སྒྲོན་མར་སྣང་། རིག་པ་དབྱིངས་ཀྱི་སྒྲོན་
མར་གསལ་ལ་འཕེལ་ཞིང་ཚད་ལ་ཕེབ་ན་ཟད་སར་ཕྱིན་པ་ལ། དག་པ་དབྱིངས་ཀྱི་
སྒྲོན་མ་ནི། ཕྱི་དབྱིངས་ནམ་མཁའ་ལ་ནང་དབྱིངས་མཐིང་ཀ་ཁྱབ་པ་ཆེན་པོའི་འོད་
གུར་དུ། ལས་རླུང་དག་པའི་ཐིག་ལེ་སྟོང་སྒྲོན་ཐིག་ཟླུམ་འོད་ལྔའི་མུ་ཁྱུད་ཅན་དུ་སྣང་
བ་རྒྱང་ཞགས་ཆུ་ཡི་སྒྲོན་མས་གཟིགས་སྟངས་ཀྱིས་གཅུན་ཅིང་། ནང་གི་རིག་པ་
286



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དྭངས་ལ་ཡུལ་མེད་ཉམས་སུ་མྱོང་བ་ཤེས་རབ་རང་བྱུང་གི་སྒྲོན་མའི་རྩལ་གྱིས་ཤེས་
རབ་རྣོ་མྱུར་དང་ཚིག་དོན་ཀློང་བརྡོལ་དུ་འཆར་བར་གསུངས་སོ། །ཤེས་རབ་ཀྱི་རིག་
གདངས་དངོས་རྡོ་རྗེ་ལུ་གུ་རྒྱུད་བཙོན་དུ་བཟུང་བས། སྒྲོན་མའི་སྣང་བ་རིམ་ཅན་
དང་རིམ་མིན་ཅིའང་འཆར་བ། ཚད་མཐའ་བརྟེན་གྱི་མན་ངག་གི་བཟུང་དགོས་པར་
གསུངས་སོ། །སྒོ་ཡུལ་རླུང་རིག་གི་གནད་བཅུག་ནས་སྣང་བ་བཞི་ཡི་མན་ངག་དང་
མཐའ་བརྟེན་བཅས་གདམས་ངག་གི་ཁྲིད་རིམ་གྱིས་ཉམས་སུ་ལེན་པར་བྱའོ། །
འབྱུང་བ་འདུས་པའི་མིག་ནམ་མཁའ་ལ་རང་སོར་བཞག་པའི་གནད་ལས། མིག་
རླུང་རིག་པ་གསུམ་གྱིས་སེམས་རྣམ་རྟོག་གི་རྒྱུན་འགགས། ཡེ་ཤེས་ཀྱི་སྣང་བ་གསལ།
ཁྱད་པར་དུ་སངས་རྒྱས་ཡེ་ཤེས་དག་པའི་སྣང་བ་ཁ་དོག་ལྔ་དང་དབྱིབས་ཐིག་ལེ་
ཟེར་ལུ་གུ་རྒྱུད་སོགས་ཡུལ་སྣང་གི་ཡེ་ཤེས་མ་ཡི་སྣང་བ་དང་ལུས་གནས་ཀྱི་ཡེ་ཤེས་
བུ་གིཉས་འདི་ཉིད་དུ་སྦྲེལ་བར་བྱེད་པས། འཁོར་འདས་ཀྱི་མཚམས་ཐོད་རྒལ་དུ་
སྦྱོར་བའོ། །དེ་ལྟར་ན་ཁྲེགས་ཆོད་དུ་རགས་པའི་རྩ་རླུང་ལ་ལྟོས་ཤིང་རྡུལ་དུ་དེངས་
པ་ཙམ་ལ་འདིར་དོན་དམ་ཡེ་ཤེས་ཀྱི་རྩ་རླུང་འཛིན་རྩོལ་ལས་འདས་པས་རགས་པ་
ཟད་ནས་ལུས་འོད་གསལ་དུ་དེངས་པའི་ཁྱད་པར་འཁྲུལ་སྣང་ལ་ལམ་བྱས་ནས།
མ་འཁྲུལ་བའི་འབྲས་བུ། ཚོལ་བ་མ་ཡིན་པར། དག་པའི་སྣང་བ་སྐུ་གསུམ་གྱིས་
འབྲས་བུ་ལམ་སྣང་དུ་བྱེད་པ་དང༌། བྱར་མེད་ཀྱི་ངང་ན། འབྱུང་རང་མལ་དུ་དག་པ་
ལས། འཕོ་ཆེན་རྡོ་རྗེའི་སྐུ་འཁོར་བ་ཇི་སྲིད་བཞུགས་པའི་ཐབས་ནི། ཕྱོགས་དུས་
ཀྱི་སངས་རྒྱས་ཀུན་གྱི་དགོངས་པས། དཔལ་ཀུན་ཏུ་བཟང་པོའི་ཐུགས་ཀྱི་གསང་
བའོ། །གནད་བསྡུས་ནས་ཚིག་གི་འབྲུ་གཉེར་ན། རང་བྱུང་གི་ཡེ་ཤེས་མཉམ་པ་
ཉིད་ལ། སྤངས་བྱ་བཟུང་བའི་ཡུལ་གྱི་ཀ་ནས་དག་པའམ། ཡེ་གདོད་མ་ནས་མ་
287



ཀཿཐོག་སི་ཏུ་ཆོས་ཀྱི་ཆུ་ར་ངོས་ར་ཛང་
གོས་ཤིང་། འཁོར་འདས་ལམ་གྱི་ཆོས་ཐམས་ཅད་སེམས་ཉིད་དང་ཡེ་ཤེས་རང་སྣང་
བ་དང་། མཐའ་གྲོལ་ཀློང་ཡངས་ཆེན་པོར་མ་འདྲེས་ལ་ཡོངས་སུ་རྫོགས་པའི་འོད་
གསལ་གྱི་དབྱིངས་སུ་མེད་པར་གཉེན་པོ་དང་། ཡུལ་ཅན་འཛིན་པའི་རྟོག་པས་མ་
བསླད་པར། རྒྱ་ཆད་ཕྱོགས་ལྷུང་མེད་པའི་དབྱིངས་མུ་མེད་དུ་བརྡལ་བ་དང༌། བཟོ་
མེད་ཀྱི་ཅོག་བཞག་ཆེན་པོར། རྣམ་ཤེས་དབྱེར་མེད་ཀྱི་རིག་སྟོང་ཚིག་དང་གྲུབ་
མཐའི་ཤུབ་ནས་དོན་པའི་གནས་ལུགས་རྟེན་པར་ལྷུན་གྲུབ་ཕྱོགས་བྲལ་མངོན་སུམ་
བྱར་མེད་སྤང་གཉེན་གཉིས་ཀས་དགག་སྒྲུབ་བྲལ་བ་རང་གནས་སུ་བསྐྱངས་བ་ནི།
སྡེ་གསུམ་རྫོགས་པ་ཆེན་པོའི་ལམ་ནས་གཤེགས་པའི་སངས་རྒྱས་ཀུན་གྱི་དགོངས་
པའོ། །སྤྱི་རྒྱུད་ཀུན་བྱེད་ལས། སྔ་རབས་འདས་པའི་སངས་རྒྱས་རྣམས་ཀྱིས་ཀྱང་། །
རང་གི་སེམས་ལས་གཞན་དུ་ཆོས་བཙལ་མེད། །ཇི་བཞིན་པ་ལ་ཆོས་པར་བྱེད་མ་
མྱོང་། །ཏིང་འཛིན་རྣམ་པར་རྟོག་པ་སྒོམ་མ་མྱོང༌། །རང་སེམས་མི་རྟོག་པ་ནི་སྒྲུབ་
པ་ཡིན། །ད་ལྟར་བཞུགས་དང་སླད་ནས་བྱོན་པ་ཡང་། །རྟོག་མེད་མཉམ་པ་ཉིད་ཀྱི་
གྲུབ་པར་འགྱུར། །ཞེས་གསུངས་པ་ལྟར། །གཞི་ཇི་བཞིན་པའི་རིག་པ་སངས་རྒྱས་
ཀྱིས་མ་མཛད། སེམས་ཀྱིས་མ་བཅོས། ལམ་པས་མ་བསྐུར། དགག་སྒྲུབ་རྩོལ་རྟོག་
གིས་མ་བསླད་པར། སྐྱོན་དང་ཡོན་ཏན་གྱིས་མ་སྦག་པ། གསལ་བ་དེར་འཛིན་མི་
དམིགས་པ། དྲན་པ་ལ་རྟོག་པར་མ་སོང་བ། མྱོང་རྒྱུ་མེད་པའི་བདེ་བ། སྟོང་ལ་འོད་
གསལ་བ། བློ་འདས་ཀྱི་ཤེས་པ་དྭང་སིང་ངེ་བ་བྱིང་རྒོད་སྨུག་གསུམ་གྱིས་མི་ཤིགས་
པའི་རྡོ་རྗེ་ལ། གཟའ་གཏད་མེད་པར་རྩོལ་མེད། འདི་སྒོམ་མེད་པར་ཡེངས་མེད་དུ།
འཇོག་རྒྱུ་མེད་པའི། ཚུལ་གྱིས་འཇོག་ན། གཟུང་འཛིན་གྱི་འཁྲུལ་པའི་ཁུང་བརྡེབ་
ནས། ནམ་མཁའ་དང་མཉམས་པའི་ཇི་བཞིན་གཟིགས་པ་དང༌། ཇི་སྙེད་མཁྱེན་
288



རན་ངག་རྫོགས་པ་ཆེན་པོའི་གནད་ཐོར་བའ་སྦྱོར།
པའི་ཡེ་ཤེས་ཀྱི་སྐུ་ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་དང་སོ་
སོ་མ་ཡིན། གཉིས་སུ་མེད་པར་གྱུར་པས། རང་སྣང་རིས་མེད། རྫོགས་པ་ཆེན་པོ་
བྱང་ཆུབ་ཀྱི་སེམས་རྡོ་རྗེ་གདོད་མའི་སར། ད་ལྟ་ནས་གྲོལ་བ་ལ་སངས་རྒྱས་ལོགས་
སུ་ཚོལ་མི་དགོས་པ་ལགས་སོ། །
འོད་གསལ་རྫོགས་ཆེན་རྒྱལ་པོའི་ཀློང་ཡངས་མཁར། །རྡོ་རྗེ་གཟི་བརྗིད་ཉིན་བྱེད་
དཀྱིལ་འཁོར་གསལ། །འཁྲུལ་སེམས་མུན་སེལ་རིག་པའི་འོད་སྟོང་བརྡལ། །སྐལ་
ལྡན་སྦྲང་རྩིའི་རྒྱལ་མཚན་རྣམ་པར་བཞད། །འཕོ་མེད་རྟོག་པའི་ནོར་མཆོག་མ་ཐོབ་
ཀྱང་། །འདབ་བཟང་ལྷ་ལམ་ལྡིང་རྙོག་བྱིའུ་ལྟར། །མཚུངས་མེད་རྩ་བརྒྱུད་བླ་མའི་
རྗེས་བརྗོད་པའི། །ལེགས་བཤད་མགྲིན་པའི་རྫ་རྔ་དལ་གྱིས་བརྡུང༌། །རྒྱུད་དང་
མན་ངག་ཆུ་གཏེར་མཐའ་མེད་དང་། །ཆོས་ཉིད་མཁའ་ཁྱོན་ཡིད་དཔྱོད་འོག་མིན་ལ། །
བྱིན་རླབས་འཕོ་རྒྱུ་མོས་གུས་ཆེས་དབུལ་བ། །དེ་སླད་དེང་དུས་འཁྲུལ་བྲལ་སྨྲ་བ་
དཀོན། །སྐལ་བཟང་ཤེས་བརྩོན་གྲུ་བོ་སྡེ་གསུམ་གྱི། །རྒྱ་མཚོར་ལེགས་འཇུག་མོས་
དགེའི་བ་དན་བསྐྱོད། །དེད་དཔོན་བླ་མ་རབ་ཏུ་མཉེས་པ་ལས། །རིང་མིན་ཟབ་དོན་
རིན་ཆེན་གླིང་མཐོང་འགྱུར། །དགོངས་དོན་སྙན་བརྒྱུད་དབང་རྒྱལ་ཡིད་བཞིན་ནོར། །
ཡེངས་མེད་ཉམས་ལེན་རྒྱལ་མཚན་ཏོག་མཆོད་ན། །ལྷན་སྐྱེས་ཉམས་རྟོགས་འདོད་
དགུའི་ཆར་ཆེན་བརྡོལ། །དོན་གཉིས་འབྱོར་པས་ས་ཆེན་མཛེས་པར་འགྱུར། །བྱམས་
བརྩེའི་དགེ་བའི་ས་འཛིན་ལས་འཁྲུངས་ཤིང༌། །ཚིག་དོན་རྣམ་བཀྲའི་སྟོང་འཐུང་
དང་འགྲོགས་པ། །ཐེག་མཆོག་ཀོ་ཀི་ལ་ཡི་གླིང་བུ་བཅས། །དམ་པའི་ལྷ་གྲལ་བརྒྱན་
པའི་མཆོད་པ་འབུལ། །བཀྲ་ཤིས་ཤིན་ཏུ་རྣལ་འབྱོར་ཁང་བཟང་དཀར། །བཀྲ་ཤིས་
ཉམས་རྟོག་མུ་ཏིག་དོ་ཤལ་འཛིན། །བཀྲ་ཤིས་ལེགས་གསུང་ཟླ་བའི་བདུད་རྩི་འཕེལ། །
289



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
བཀྲ་ཤིས་གཞན་ཕན་བསིལ་ཟེར་རིང་སྤྲོ་ཤོག །ཅེས་པའང་མདོ་སྨད་འགུ་ལོགས་སྨར་
ཡུལ་དབང་མདའ་བླ་མ་རིག་འཛིན་རྒྱ་མཚོས་གསོལ་བ་བཏབ་པས། རྗེ་བཙུན་དམ་པའི་བྷེ་དེ་འོད་
ཁྱིམ་དུ་ངལ་ལ་འཚོ་ཐོབ་པའི། ཀཿཐོག་པ་ཨོ་རྒྱན་བསྟན་འཛིན་ཆོས་ཀྱི་རྒྱལ་མཚོ་དཔལ་བཟང་པོ་
ཞེས་བགྱི་བའི་རྫོགས་ཆེན་སྨྲ་བ་གང་དེས་ཟླ་ཡུལ་བཀྲ་ལེགས་མདོ་སྔགས་ཆོས་གླིང་དུ་སྦྱར་བ་དགེ་
ལེགས་རྒྱ་མཚོ་རྣམ་པར་རྒྱལ་བའི་རྒྱུར་གྱུར་ཅིག་གུ། སརྦ་མངྒ་ལམ། དགེའོ། །དགེའོ། །དགེའོ། །
290



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །འོད་གསལ་རྫོགས་པ་ཆེན་པོའི་གདམས་ངག་
བློ་མཐུན་སྨན་མཆོག་ཀུན་བདེའི་
སྦྱོར་སྡེ་བཞུགས་སོ། །
༄༅། །རྒྱུད་ཀྱི་སྟོན་པ་གདོད་མའི་མགོན། །རྡོ་རྗེ་སེམས་དཔའི་རྡོ་རྗེ་འཛིན། །དགའ་
རབ་འཇམ་དཔལ་ཤྲིར་སེང་ཧ། །པདྨ་བི་མ་བེ་རོ་སོགས། །དགོངས་བརྡའ་སྙན་བརྒྱུད་
བླ་མ་དང་། །རིན་ཆེན་བླ་མ་རིན་པོ་ཆེ། །འཇམ་དབྱངས་མཁྱེན་བརྩེ་བློ་མཐའ་ཡས། །
ཀུན་བཟང་རྣམ་པར་རྒྱལ་བ་སོགས། །སྙིང་དབུས་གུས་པས་ལེགས་པར་མཆོད། །
ཁྱད་པར་ཀུན་མཁྱེན་ཀཿཐོག་པ། །དམ་པ་ཤེས་རབ་སེང་གེ་དང་། །རིག་འཛིན་ཀློང་
གསལ་སྙིང་པོ་ཡི། །ཡེ་ཤེས་སྐུ་ཡི་ཞལ་བཟང་སྟོན། །ཐུགས་ཀྱི་དགོངས་པས་བྱིན་
གྱིས་རློབས། །ཐ་མལ་འཁྲུལ་པ་རང་དག་ནས། །འོད་གསལ་ཡེ་ཤེས་ཅེར་མཐོང་
སྟོན། །ད་རྫོགས་ཆེན་ནི། སེམས་འདས་ཀྱི་ཡེ་ཤེས་ལམ་དུ་བྱེད་པ་ཞེས་གསུངས་
པས་རྟག་པ་རྒྱུན་དུ་ཡང་། བཅོས་བསླད་གང་ཡང་མ་བྱས་པའི་ཡེ་གདོད་མའི་རང་
བབས་རང་ངོ་ཤེས་པའི་རང་རིག་གི་གནས་ཚུལ་ཇི་ལྟ་བ་ལ་འཕྲི་བསྣན། བསྒྱུར་
བཀོད། དགག་སྒྲུབ། བསལ་བཞག་གང་ཡང་མ་བྱས་པའི་ཆོས་འདི། ཆོས་ཀྱི་ཆོས་
དབྱིངས་སེམས་ཀྱི་སེམས་ཉིད། རིག་པའི་ཡེ་ཤེས་ལ་མི་སྒོམ་པའི་སྒོམ་པ་ཆེན་པོ།
ཡེངས་མེད་ལ་གཏད་སོ་མེད་པ། གུ་ཡངས་ལ་ཐ་མལ་རང་གར་མ་སོང་བ། ཡན་པ་
ལ་ལྷུག་པ་ཆེན་པོ། སྒོམ་མ་མྱོང་ལ་མི་སྒོམ་དོན་དང་མི་འབྲལ་བ། དེ་ལྟ་བུ་གཅིག་
ལ༑ ཉིན་མཚན་མཉམ་རྗེས། ཟ་འཆག་འགྲོ་ཉལ་སྡོད་པ་གང་དུའང་བློ་འདས་དྲན་
པས། རང་བབས་ལམ་དུ་ཁྱེར་བ་ལ། བྱར་མེད་ཀློང་ཡངས་ཆེན་པོ་གཅིག་དགོངས་
པར་འདུག་གོ །གཞན་དུ། དགྲ་གཉེན་ལ་ཆགས་སྡང་། ཟས་ནོར་ལོངས་སྤྱོད་ལ་
291



ཀཿཐོག་སི་ཏུ་ཆོས་ཀྱི་རྒྱ་ར་མོས་མཛད།
ཞེན་རྩིས། དགོས་མེད་ལུང་མ་བསྟན་ཀྱི་བག་ཆགས་ངན་གོམས་ཐམས་ཅད་སོགས།
མདོར་ན་འཁོར་བའི་རྟོག་པ་ཐམས་ཅད་སེམས་ཀྱི་ཆ་ཡིན་པས་སྨོས་ཅི་དགོས། མྱང་
འདས་ཀྱི་རྟོག་པ་དད་དང་ངེས་འབྱུང་། བྱམས་སྙིང་རྗེ། ཀུན་རྫོབ་བྱང་ཆུབ་ཀྱི་སེམས་
སོགས་སེམས་བྱུང་དགེ་བའམ། གཙོ་སེམས་གང་རུང་དུ་གཞུང་ཆེན་པོ་རྣམས་ལས་
བཤད། ལྷ་སྔགས་ཀྱི་བསྐྱེད་རྫོགས་འཛིན་རྩོལ། ལྟ་སྒོམ་གྱི་ཁས་ལེན་དམིགས་གཏད་
ཀྱི་སེམས་འཛིན་ཐམས་ཅད་སེམས་ཀྱི་ལམ་དུ་སོང་། ཆོས་ཉིད་གདོད་མའི་བཞུགས་
ཚུལ་ནི། ཡེ་ཤེས་མཐའ་གང་གིས་ཀྱང་མ་རེག་པས། སེམས་ཀྱིས་མ་རེག་ཀྱང་སེམས་
ཀྱིས་མཚོན་པ། སེམས་ཀྱི་བརྡའ་ཙམ་དུ་གཏན་ལ་ཕབ་ཀྱང་། ངོ་བོ་སེམས་ལས་
འདས་པས། སེམས་དང༌། ཡིད་དང་། རྣམ་ཤེས་དང་། ཀུན་གཞི་ཐམས་ཅད་ལས་
འདས་པས། ཡོད་མེད་ཡིན་མིན་དགག་སྒྲུབ་ཀུན་དང་བྲལ་བ། ཀུན་ལས་འདས་པ།
ཀུན་ལ་ཁྱབ་པ། ཀུན་ཡིན་གང་ཡིན་གང་ཡང་མིན་པ། འགལ་བ་ལྟར་སྣང་ཡང་མི་
འགལ་བ། བློ་འདས། བློ་བྲལ། བརྗོད་བྲལ། མཉམ་པ་ཉིད་དང༌། མི་འགལ་སྟོང་
པ་ཉིད་སོགས་བཏགས་པ་མིན་ཙམ་མམ། བློ་འཇོག་ཙམ་ཡིན་གྱི་དོན་ལ་གང་དུའང་
མ་གྲུབ་པས་མུ་མཐའ། མཉམ་གྲོལ་དེ་ལ། རྫོགས་པ་ཆེན་པོའི་ཀ་དག་གི་ཡེ་ཤེས་
ཞེས། ཚིག་ཙམ་དང་། བརྡའ་ཙམ་དུ་ཟད་དོ། །དེ་ལྟ་བུའི་ཆོས་འདི་འགྱུར་བ་མེད་
པ་འདུས་མ་བྱས་ཀྱི་རིག་པའི་ཡེ་ཤེས་ལྟ་སྒོམ་གྱིས་མིང་དང་གོ་བ་དང༌། མྱོང་བས་
མ་བཅིངས་ལྷུག་པའི་རང་ལུགས་ཆེན་པོ་གང་ཡིན་ལ། རྒྱ་ཡན་དུ་བཞག་པས་རང་
གསལ་གྱི་གཅེར་བུར་འཆར་བ་ལ། རང་གནས་ཀྱི་ཡེ་ཤེས་རང་བྱུང་། ངང་བཞག་
ཆེན་པོ་ཞེས་གསུངས། ཇི་བཞིན་པ་ཡི་ཆོས་འདི་ལ། །དེ་བཞིན་པ་ཡིས་བློ་བཞག་ན། །
མིང་དུ་མི་ཐོགས་ཉམས་མྱོང་འཆར། །ཞེས། ཆོས་ཉིད་མཉམ་པ་ཆེན་པོ། རྒྱ་ཡན་
ཕྱོགས་ལྷུང་མེད་པ་ལ། །བློ་འདས་གཉུག་མའི་བབས། རྩོལ་མེད་འབད་མེད་དུ་
292



མན་ངག་རྫོགས་པ་ཆེན་པོའི་གུརང་ཐོར་བུའི་སྐོར།
འཇོག་པའང་བློ་རང་བབས་སུ་འཇོག ཅེས་བརྡའ་བཏང་པ་ལས། ཡུལ་སྟོང་ཉིད།
ཡུལ་ཅན་ཡེ་ཤེས་སོ་སོས་སོ་སོ་ཡུལ་དུ་བྱེད་པར་གོ་བ་དང་། གཟུང་འཛིན་མེད་པ་
གཟུང་བྱ་དང༌། བློ་འདས་བློ་རང་བརྗོད་བྲལ་བརྗོད་པ་དང་། མཉམ་ཉིད་ལ་མི་
མཉམ་པ་དང༌། ཆ་མེད་ལ་ཆར་དབྱེ་བ་སོགས། རྫོགས་ཆེན་གོ་བ་བསྐྱེད་པའི་ཐབས་
ཙམ་ལས། ནན་གྱི་ཞེན་པས་བསྒྲུབ་པའམ། གོ་ན་ཐོག་མེད་དུ་འཁོར་བའི་ནགས་
ཀླུང་དུ། འཁྲུལ་རྟོག་སེམས་ཀྱི་ཚང་ཚིང་ལ་ཞེན་ཅེས་པས། བློ་འདས་ཀྱི་རྒྱ་མཚོ་གཏིང་
ཟབ་དང་། དམིགས་པ་ཀུན་བྲལ་གྱི་མཁའ་དབྱིངས་རྒྱ་ཆེ་མཐོང་བས་སྐྲག་སྟེ། ད་
དུང་ཐེག་པ་མཆོག་གི་སྐལ་བ་དང་མི་ལྡན་པའི་རྟགས་སོ། །དེས་ན་རང་ཕབས་ཀྱི་
རིག་པ་ལ། སྤང་གཉེན་གྱི་ཆ་མ་བགོ གོ་བའི་བསླད་མ་བསྲེ། མྱོང་བའི་ཤུབ་མ་
བཀོན། གྲུབ་མཐས་སྒྲོ་མ་བཏགས། འགལ་འདུའི་འབྲེལ། རི་བོང་གི་གནམ་བརྡིབ་
དོགས་ལྟ་བུ་བརྩི་མི་དགོས་པ་ནི་ལྟ་ཅི་སྨོས། ས་ལེ་ཧྲིག་གེ་སོགས། གཏི་མུག་ཕྲ་བ་
ལོ་མང་སྒོམ་པའི་སྡུག་ཡུས། སྟོང་དང༌། བདེན་མེད་སྤྲོས་བྲལ་སོགས། སློབ་གཉེར་
ས་རེ་སུ་རེའི་གོ་བའི་འཛིན་པ། སེམས་ཀྱི་འཆིང་བ་བྱེ་མའི་ཁང་བུ་ལྟ་བུ་རྣམས།
ཕྱོགས་མེད་མཐའ་གྲོལ་མཉམ་ཆེན་གྱི་དབྱིངས་སུ་བརྡབ་པ་ལ། མཐར་ལྟུང་གི་བྱིས་
པ་མ་ངུ་ཅིག བྱེ་མའི་ཁང་དུ་རྡིབ་གྱུར་ན། །བྱིས་པ་རྣམས་ནི་ག་ཆད་དུ། །ཞེས་ཞི་བ་
ལྷས་གསུངས་སོ། །དེ་ལ། སྣང་བ་མེད་པའི་ཆོས་འདི་ལ། །མ་བཙལ་བཞག་ན་སྒོམ་
པ་ཡིན། །ཅེས་པས་སྒོམ་ཞེས་ལུས་བསྲང་། ལྟ་སྟངས་ཧྲིག་ཧྲིག་བྱས། མི་ལ་ཡོད་
ཟེར་བའི་བརྡའ་ལྟ་བུ་བྱེད་པ་ནི། བྱིས་པས་མེ་ཏོག་ངོམ་པ་དང་འདྲ། སྤྱིར་ལུས་གནད་
དང་། ལྟ་སྟངས་མཐའ་གཅིག་མི་དགོས་པའང་མིན་མོད། དོན་གྱི་གཙོ་བོ་གང་ཡང་
མིན་པའི་གཤིས་ལ། ཚོལ་མེད་ཀྱི་རིག་པ། རིན་ཆེན་གསེར་གླིང་དུ་ཕྱིན་པས། ས་
རྡོ་བཙལ་གྱིས་མི་རྙེད་པ་ལྟར། རང་བབས་རྫོགས་ཆེན་རིག་པའི་ཡེ་ཤེས་ཀློང་དུ་
293



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
གྱུར་པས་ལྟ་བསྒོམ་གྱི་ཁས་ལེན། བསྐྱེད་རྫོགས་ཀྱི་སེམས་འཛིན། གོ་བ་ཚིག མྱོང་
བ་བློ་ཐམས་ཅད་ཡོན་ཏན་དུ་མི་བརྩི། བཅོས་པས་བསླད། བཙལ་བས་བོར།
བཀག་པས་མ་ཁོག བསྒྲུབ་པས་མ་འགྲུབ། ཆུ་སྒུལ། དཀྲུགས་པས་རྙོག་མ་ལོང་བ་
ལྟ་བུ་ཡིན། ཡང་རིག་པའི་ཡེ་ཤེས་དེ་ལ་ཐམས་ཅད་སྐྱོན་དུའང་མི་བརྩི། མ་བཅོས་
པའི་གནས་ལུགས། མ་བཙལ་པའི་ཆོས་ཉིད་ལ། དེ་ཐམས་ཅད་བཀག་མི་དགོས།
བསྒྲུབ་མི་དགོས། སྐྱོན་རོང་དག ཡོན་ཏན་རང་ཤར། ཐམས་ཅད་རང་བྱུང་ཆེན་པོ།
ཀུན་བཟང་རོལ་པ་འགགས་པ་མེད་པའི་རྒྱན། ཀུན་བྱེད་རྒྱལ་པོར། འདོད་ཆགས་
རང་བྱུང་ཆེན་པོ། ཞེ་སྡང་རང་བྱུང་ཆེན་པོ་སོགས་གསུངས་དེས་ན་ཐམས་ཅད་གནས་
དག་གི་དགོངས་པར་ཐག་གཅོད་པའམ། ལ་བཟླ་དགོས་ཏེ། སྣང་བ་རང་སྣང་། ལྟ་
བ་རང་ཤར། སྒོམ་པ་རང་ཡན། གྲུབ་མཐའ་རང་རྫོགས། གྲགས་པ་རང་སྟོང་རྡོ་རྗེ་
ནམ་མཁའི་དཀྱིལ་ལྟ་བུ་འདི་ལ། དམིགས་སུ་མེད་པ་དང༌། གཏད་རྒྱུ་གཏད་གང་
ཡང་མི་འདུག ཅིར་ཡང་མ་འགགས། ཅིར་ཡང་མ་གྲུབ་པས་ཅི་སྣང་ཅི་ཤར་ཐམས་
ཅད། ཡེ་རྫོགས་ལ་ཡོངས་རྫོགས་ཀྱི་ལྷན་པ་མི་འདེབས། འབྲས་བུ་ཕྱི་དུས་ལ་མི་
རེ་བ། གཞི་མཉམ་གྱི་ཀློང་། ཡངས་པ་ཆེན་པོར་ཆོས་སྐུ་རྒྱལ་པོའི་བཙན་ས་ཡེ་ཟིན་
དུ་ཡོད་པར་རྟོགས་པས། ཁྱོད་ལ་བྱུང་གནས་མི་རེ་བ། གསུམ་བཙལ་དུ་འཇུག ཐ་
སྙད་ཀྱི་སྐྱེ་འགགས་གནས་པ་ཐམས་ཅད། དབྱིངས་ཉིད་དུ་སྐྱེ་འགགས་གནས་པ་
ཡོད་མེད་ཡིན་མིན་གྱི་ཁས་ལེན་མཐའ་སྟོང་། གཞི་མེད་རྩ་བྲལ་དུ་སེམས་ཀྱི་ཁང་
བུ་གཏིབ། ཟེར་རྒྱུ་མ་རྙེད། ཧུ་ཐུག་ནས་འཁོར་བ་དང་མྱང་འདས་ཀྱི་འཛིན་འཁྲུལ་
ཐམས་ཅད་རེ་ཞིག་རང་ཞིག་སོང་ནས། སེམས་ཁོ་རང་ཅི་ཡིན་འདི་ཡིན་ཡོད་མ་སོང་
བས། འཇང་པ་ཡེ་གླན་ལ་ཡང་གླན་དུ་སོང་བ་མི་དྲན་ནམ། ད་འོ་ན་ངོ་བོ་བསམ་
བརྗོད་ལས་འདས་པར། ཧད་དེ་བའི་རིག་པ་མིང་ཅིའང་མ་བཏགས་པ་དེ་ལ།
294



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
སངས་རྒྱས་སྐུ་གསུམ་རང་ཆས། རྡོ་རྗེ་རང་འཁྲུངས། གཞི་གནས་ངོ་བོ་ཀ་དག་རང་
བཞིན་ལྷུན་གྲུབ། ཐུགས་རྗེ་ཀུན་ཁྱབ་ཡེ་རྫོགས་སུ་ངོ་སྤྲད་པ་དེ་ཆོས་ཐེག་པ་རིམ་
དགུས་གསུངས་རྒྱུ་ལམ་ལྟ་སྒོམ་སྤྱོད་པས་བསྟན་གཞི། ས་ལམ་གྱིས་བགྲོད་རྒྱུ་ཡིན་
པར་རེས་འགའ་ཐག་གཅིག་ཐོག་ཏུ་ཆོད་ཅེས་བཤད་བརྗོད་མེད་བརྗོད་ལུགས། །
མཚོན་མེད་མཚོན་ཚུལ་གྱིས་སྣང་ཚུལ་དང་སྦྱར་ཤན་འབྱེད་ཀྱི་དབང་དུ་བྱས། རེས་
འགའ་ཐེག་པ་དགུས་མི་རེག་སྟེ་རྩོལ་བས་ཕུང་ལྟ་སྒོམ་སྤྱོད་པས་བཅིང་། ས་ལམ་
གྱིས་བགྲོད་དུ་བགྲོད་པ་མེད་ཅེས་བཤད། དེ་ཐམས་ཅད་ཀྱི་འཛིན་པ་བཤིག་གནས་
ཚུལ་དང་སྦྱར་ལ་བཟླའི་དབང་དུ་བྱས། དོན་ལ་ཆོས་ཉིད་སྣང་ཤེས་ཟང་ཐལ་ཆེན་པོ།
དེ་ཁྲེགས་ཆོད་ཀྱི་བཞག་ཐབས་དང་སྦྱར་ཏེ། ལས་དང་པོ་པར། འདས་པའི་རྗེས་མི་
བཅད། མ་འོངས་པའི་མདུན་མ་བསུ་ད་ལྟ་བའི་རྟོག་པ་ལ་དགག་སྒྲུབ་གང་དུའང་
བཟོ་མི་བཅོས། རང་བབས་སུ་ཞོག་ཅེས་པ་དེ། གསར་རྙིང་ཕྱག་རྫོགས་ཕལ་ཆེར་
ལ་ཡོད། ཐེག་ཆེན་གྱི་མདོ་མང་པོ་ལས་བྱུང་། དབུ་མའི་སྒོམ་རིམ་ནའང་ཡོད། དེ་
བས་ཕྱག་ཆེན་ན་རྒྱས། དེ་བས་སེམས་སྡེར་ཞི་བ། སེམས་སྡེ་མ་རྟོགས། འོན་ཀྱང་
དེ་ཀུན་ལ། སེམས་དུས་གསུམ་བྲལ་བའི་བཞི་ཆ་ལ་འཇོག་པ་ཤས་ཆེ། མིན་ཀྱང་
སེམས་ཡེ་ཤེས་ཀྱི་རོལ་པར་དགོངས། སེམས་ཡེ་ཤེས་ཡིན། རྣམ་རྟོག་ཆོས་སྐུ་ཡིན།
འཁོར་བ་མྱང་འདས་ཡིན་གསུངས། ཆབ་རོམ་ཆུ་ཡིན་གསུངས་པ་འདྲ། འགལ་བ་
མེད། ཆབ་རོམ་ཆུ་ཡི་རང་བཞིན་ཡིན་ཀྱང་། ཆུ་ངོ་མ་མིན་པ་ལྟར། སེམས་ཡེ་ཤེས་
ཀྱི་རྩལ་ཡིན་ཀྱང་། སེམས་གློ་བུར་བ་ཡེ་ཤེས་དངོས་མིན་པས། མན་ངག་གི་སྡེ་ན་
ཡེ་ཤེས་དང་སེམས་སོ་སོར་ཤན་གྱིས་འབྱེད་བཞི་ཆ་གསུམ་བྲལ་རྫོགས་ཆེན་གྱི་དགོངས་
པ་མིན་ཅེས་སྨྲ་རྒྱུ་མེད། བྱང་གཏེར་ལེའུ་བདུན་དུ། འདི་ལྟར་ཡིད་ཀྱི་ཡུལ་དུ་འགྱུ་
བ་ཡི༔ ཉོན་མོངས་དུག་ལྔའི་རྟོག་པ་ཅི་ཤར་ཡང༔ སྔོན་བསུ་རྗེས་དཔྱོད་བློ་ཡིས་
295



ཀཐོག་སི་ཏུ་ཆོས་ཀྱི་རྒྱ་མཚོས་མཛད།
བཅོས་མི་གཞུག༔ འགྱུ་བ་རང་སར་བཞག་པས་ཆོས་སྐུར་གྲོལ༔ གསུངས་ཡོད།
ཡང་སྣང་ཤེས་ཟང་ཐལ་ནི། ཡུལ་གཟུང་བ་དང༌། ཡུལ་ཅན་འཛིན་པ་གཉིས་ཀས་
མ་གོས་མ་བསླད་པ་སྟེ། རིག་པའི་ཡེ་ཤེས་རང་ཐོག་ཏུ་ངོ་སྤྲད་པ་དེ་ཁོ་ན་ཉིད། མ་
སྒོམ་སྐྱོན་མེད། རང་བྱུང་ཡེ་དག སྒོམ་ཀྱང་སྐྱོན་མེད། མཚན་མ་རང་གྲོལ། སྒོམ་
མ་སྒོམ་གཉིས་མེད། ཕྱོགས་ཡན་མཐའ་གྲོལ་ཆེན་པོ། དབང་པོ་མ་བཀག་པར་ཡེ་
ཤེས་རང་གསལ་བའི་ཕྱིར་ན། ཕྱི་ཡི་ནམ་མཁའ་སྟོང་པས་གོ་ཕྱེས་ནས། བར་སྣང་
གཏད་མེད་ཀྱི་ཀློང་དུ། བར་གྱི་ནམ་མཁའ་ཀ་ཏི་ཀ་ཤེལ་སྦུབ་ཅན་གྱི་རྩ་མིག་ཡེ་
ཤེས་མཐོང་བ་རང་གསལ་གྱི་གསང་ལམ་ནས་ཡོད་པ། རྡོ་རྗེ་སེམས་ཁོང་གསེང་གི་
ལམ་ཞེས་རྩ་སྦུབས་ལྟ་སྟངས་ཀྱི་རྐྱེན་གྱིས་ཕྱེས། གསང་བའི་ནམ་མཁའ་བློ་དག་
ཆོས་ཟད་ཀྱི་དགོངས་པ། བསམ་བརྗོད་ལས་འདས་པ་ཡུལ་མེད་རང་གསལ་ཡན་
པ་བློ་བདེ་མན་ངག་གི་སྡེའི་ནམ་མཁའ་སུམ་སྤྲུགས་དང་། བདེ་གསལ་མི་རྟོག་ཀུན་
རང་ཆས་ཚངས་པ་སྤྱི་བླུགས་དབང་གི་དོན། ཀློང་སྡེའི་བརྡའ་བཞིས་གསལ་བའི་
ངང་སྒོམ་མམ། མི་འགྱུར་བསྟན་པའི་རི་བོ་ལྟ་བུ། མི་གཡོ་དྭངས་པ་རྒྱ་མཚོ་ལྟ་བུ།
མི་བསྐྱོད་གསལ་བ་ཏིལ་གྱི་མར་མེ་ལྟ་བུར་བཞག་པ་སེམས་སྡེ་ལས་གསུངས་པ་དང་།
ལུས་རི་བོ་ཅོག་བཞག་འགུལ་སྐྱོད་མེད་པ། མིག་རྒྱ་མཚོ་ཅོག་བཞག་དབང་པོ་ཧར་
སོངས། སྤྱོད་པ་མ་བཅོས་ཅོག་བཞག་ཤུགས་འབྱུང་འཁོར་ཡུག རིག་པ་ཆོས་ཉིད་
ཅོག་བཞག་རང་བབས་ལ་མཉམ་པ། འདི་སྐོར་མན་ངག་སྡེ་རྣམས་ནས་ཅུང་མི་འདྲ་
བ་སོགས་ཕལ་ཆེར་བཤད་ཚུལ་ཙམ་ལས། དགོངས་པའི་གནད་ལ་དགོས་པ་མཚུངས་
སོ༑ ༑དེ་བཟང་ངན་དགེ་སྡིག སྤང་བླང་། ཡིན་མིན། ཡོད་མེད་ལ་སོགས་སྣ་ཚོགས་
སུ་སྣང་བའི་རྟོག་པ་ལུ་གུ་རྒྱུད་ཀྱི་ཕྲེང་བ། རེས་གནས་པ་ལ་དགའ། རེས་འགྱུ་བ་
ལ་སྡུག གཟེ་རེ་ཅན་ལ་གནོད་པ་མང་། །ཞེས་པ་ལྟར་ཕལ་ཆེར་སེམས་ཅན་ཐ་མལ་
296



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དུ་འཁྲུལ་འབྱམས་སོགས་ཤོར་བ་ནི། རིག་པའི་ཡེ་ཤེས་ཀྱི་རང་ངོས་ལ། ཀུན་བཟང་
དོན་ཕྲིན་དུ། འདོད་ཆགས་ཆུ་ལྟར་ཁོལ་ཀྱང་ང་མི་རླན། །ཞེ་སྣང་མེ་ལྟར་འབར་ཀྱང་
ང་མི་ཚིག །གཏི་མུག་མུན་ལྟར་འཐིབ་ཀྱང་ང་མི་རྨོངས། །ཡེ་ཤེས་ཉི་མ་ཤར་ཡང་
གསལ་རྒྱུ་མེད། །མ་རིག་མུན་པ་ནག་ཀྱང་ང་མི་ནག །ཅེས་པ་ལྟར། དུས་གསུམ་
འགྱུར་བ་མེད་པའི་རྡོ་རྗེ་རང་འཁྲུངས་ཆེན་པོ་ཡིན་ཀྱང་། སེམས་ཡེངས་བས་སེམས་
ཉིད་རང་ཞལ་མི་གསལ་བར་ནམ་མཁའ་སྤྲིན་གྱིས་སྒྲིབ་པ་ལྟ་བུ་ལ། གདེང་གྲོལ་
ཐོག་ཏུ་བཅའ་མ་ཤེས་པས་ཡིན། ཐ་མལ་པའི་ཡིད། སྤྲེའུ་ཁང་སྟོང་དུ་བཅུག་པ་ལྟ་
བུ་འདི། བཟུང་བས་མི་ཟིན། བཀག་པས་མི་ཁོག སྐྱི་སེར་གྱི་རླུང་བར་སྣང་ལ་རྒྱུ་
བ་ལྟ་བུ་ཡིན་པས། རྟོག་པ་གང་ཤར་ལ། བློ་རྡེག་མི་དགོས། བར་སྣང་བྱ་ལམ་རྗེས་
མེད་དམ། ཆུ་ལ་དབྱུག་པ་རྒྱབ་པའི་རྗེས་རང་ཡལ་ལྟར་ལགས། ཀུན་རྟོག་ཐམས་
ཅད་ཡོངས་གཞོམ་པའི། སྟོང་ཉིད་བདུད་རྩི་བསྟན་པ་རྨད། ཅེས་པ་ལྟར། ཀུན་རྟོག་
གིས་མི་བཅིང་། ཀུན་རྟོག་ནག་འབྱམས་སུ་ཡར་མ་སོང་བར། ཀུན་རྟོག་ངོ་ཤེས་ཙམ་
བཅོས་བསླད་མེད་པར་བསྐྱངས་བ་ལ། ཁོའི་མཚན་ཉིད་ཡེ་གྲོལ་དུ་འདུག་ཁོའི་མཐའ་
ཤར་གྲོལ་དུ་གདབ། ཁོ་ལ་གཉེན་པོ་མི་དགོས་རང་གྲོལ། དེའང་ཆེད་རྩོལ་མི་དགོས།
ཁོ་རང་གི་རང་ངོར་བལྟས་པས་ཅེར་གྲོལ་དུ་འདུག་པས་སྟོང་སྟོང་པོ་དང་། གནས་
པ་རྟོག་མེད་ཡོན་ཏན་དང་། བསྒྲུབ་བྱར་མི་བརྩི། འཕྲོ་བ་རྟོག་བཅས་སྐྱོན་དང་དགག་
བྱར་མི་བརྩི་བ། ལས་ཟིན་པའི་སྐྱེས་བུ་ལྟར་གློད་དེ། མི་རྒན་གྱི་མདུན་སར་བུ་ཆུང་
གི་རྩེད་མོ་ལ་རྗེས་འབྲང་དང་། དགག་པ་སྣང་ཐག་གང་ཡང་མེད་པ་ལྟར། རང་བབས་
སུ་ཤར་ན་ཡང་སྐྱོན་མེད། ཡེ་ཤེས་རང་ཤར། གྲོལ་ནའང་རང་གྲོལ་རང་རྩལ་རང་
ཡལ་འགྱུ་བ་རང་ཡལ་དུ་བསྐྱངས་བ་ནི། འཁྲུལ་སྣང་ལ་ཨ་འཐས། ཐེར་ཟུག་བདེན་
འཛིན་གང་ཡང་མི་འདུག་པའི་ཕྱིར། འཁྲུལ་ཞིག་རྡོ་རྗེ་སྙིང་པོ་བ་ཞེས་ལམ་དེ་གོམས་
297



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
པ་མཐར་ཕྱིན་པས། རང་སྣང་རིས་མེད་དུ་འགྱུར་བར་ཐེ་ཚོམ་མི་དགོས་པས། བློ་
བདེ་ཐག་ཆོད། བློ་ཟད་ཕྱོགས་བྲལ་ཆོས་སྐུ་རྒྱལ་པོའི་བཙན་ས་ཟིན་པས་ས་ལམ་
གྱི་ཡོན་ཏན་རང་རྫོགས་ལྷ་དང་བཅས་པའི་འཇིག་རྟེན་གྱིས་ཕྱག་བྱ་བའི་ཡུལ་གྱི་
རིག་པ་འཛིན་པ་འགྱུར་རོ། །དོན་འདི་ཐུགས་ལ་བཞག་ནས། ཕྱི་རབས་ལ་བརྩེ་
བས་གདམས་པར་མཛད་པ། རྒྱལ་བ་ཀློང་ཆེན་པས། བཟང་ངན་བླང་དོར་ཐམས་
ཅད་སྤྲོས་པའི་ངང་། །གཉིས་སྣང་མཚན་མ་ཐམས་ཅད་འཁྲུལ་བའི་གཟུགས། །རྩོལ་
སྒྲུབ་ཞེན་པ་ཐམས་ཅད་སྒྲིབ་བྱེད་ཉིད། །རེ་དོགས་འཆིང་བ་ཐམས་ཅད་ཞེན་པའི་རྒྱུ། །
གདོད་མའི་ངང་འདི་བརྗོད་འདས་གཞི་རྩ་བྲལ། །སྤང་བླང་རྩོལ་སྒྲུབ་རེ་དོགས་ཕྱོགས་
རིས་མེད། །གནས་དེར་གནས་ན་ཀུན་ཀྱང་ཆོས་ཀྱི་སྐུ། །ཅོག་བཞག་རང་གྲོལ་འབད་
མེད་གང་གིས་ཡུལ། །གནས་ལུགས་མཐོང་ན་གཞི་རྩ་གང་ཡང་མེད། །ཆིག་ཆོད་
མཐོང་ལ་སྒོམ་པ་རྡུལ་ཙམ་མེད། །སྙེམས་དང་བྲལ་ལ་སྤྱོད་པ་ཡོད་མ་ཡིན། །ཁྲེགས་
ཆོད་མཐོང་ལ་དྲན་འཛིན་གཉེན་པོ་མེད། །ཅེས་གསུངས་སོ། །
དེ་ལྟར་གསང་བའི་མཐར་ཐུག་བླ་ན་མེད་པ། གསང་བ་ཤིན་ཏུ་རྣལ་འབྱོར། རང་
སྣང་རང་བྱུང་གི་ཡེ་ཤེས་བཅིངས་གྲོལ་མེད་པའི་ཆོས་ཉིད། སླ་དྲག་ནས་ཡིད་མ་
ཆེས། ཉེ་དྲག་ནས་ངོས་མ་ཟིན། རང་ལ་ཞུགས་ཀྱང་རང་ཞལ་མ་མཇལ་བ་འདི།
སྣང་བ་རྒྱ་ཡན་ཡིན་ཀྱང་སེམས་ཕལ་པ་ལྟར་ཐ་མལ་ནག་འབྱམས་མིན། གང་ཟག་
མིན། བདག་མེད་ཀྱང་། ཉན་ཐོས་ལྟར་གཟུང་བ་མ་གྲུབ། རྟེན་འབྲེལ་ཕྱོགས་མེད་
དུ་ཤར་ཡང་། རང་རྒྱལ་ལྟར་ནང་འཛིན་སེམས་མ་གྲུབ། རྟག་ཆད་དང་བྲལ་དབུ་
མར་ཡང་མ་གྲུབ་ཅིང་། བདེན་གཉིས་རིས་སུ་མི་འབྱེད། སྐུ་གསུང་ཐུགས་དམ་ཚིག་
དང་ཡེ་ཤེས་རིགས་གསུམ་རིགས་བཞི་རིགས་ལྔ་སོགས་རང་ཤར་དང་རང་རྫོགས་
ཆེན་པོ་ཡིན་ཀྱང་། བྱ་སྤྱོད་རྣལ་འབྱོར་ལྟར། བཟང་ངན་དང་རིས་སུ་མི་འབྱེད།
298



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བསྐྱེད་པ་ལྷ་དང༌། རྩ་རླུང་སྔགས་སོགས་མ་འགགས་རིག་པའི་རོལ་པར་འཆར།
སྒྱུ་མའི་ལུས། འོད་གསལ་གྱི་སེམས། བཅོས་པའི་བདེ་ཆེན་ཐམས་ཅད་རང་རྫོགས་
སུ་ཡོད་ཀྱང་། དེ་རྣམས་ལྟར། རྩོལ་མི་དགོས་པས་རྫོགས་པ་ཆེན་པོ་ཞེས་མཚན་
དང་དོན་མཐུན་ནོ། །སླ་བས་ཡིད་མ་ཆེས་པ་ནི། ལ་བཟླ་བའི་ངོར་ལྟ་བས་ལྟ་རྒྱུ་
དང༌། སྒོམ་པས་སྒོམ་རྒྱུ་མེད་དེ། ལྟ་སྒོམ་ཡོད་ན་དམིགས་པའམ། རྩོལ་མིན་མཐར་
ལྟུང་བའི་ཕྱིར་དང༌། མི་ལྟ་མི་སྒོམ་པའང་མིན་ཏེ། ཤན་འབྱེད་པའི་དབང་དུ། རྒྱ་
གང་དུའང་མ་ཆད་པའི་ལྷུན་གྲུབ་ཕྱོགས་ལྷུང་མེད་པའི་ལྟ་བ་དང་། ཡེངས་སུ་སྐད་
ཅིག་ཙམ་མེད་པའི་སྒོམ་པ་ཞེས་བྱ་ལ། དེ་གཉིས་འགལ་བ་མིན་ཏེ་མུ་མཐའ་ཐམས་
ཅད་དུ་མཉམ་དུ་གྲོལ་བ། མ་འདྲེས་ཡོངས་རྫོགས་ཡིན་པས་སོ། །ཀཿདམ་པ་རིན་
པོ་ཆེས། ཤིན་ཏུ་རྣལ་འབྱོར་གྱི་ལྟ་བ་མཐར་ཕྱིན་པ་ནི། ཡ་ད་རྒྱལ་བའི་སྐུ་དང་ཡེ་
ཤེས། མ་ད་དམྱལ་བའི་སྡུག་བསྔལ་ཡན་ཆད། ཕྱི་སྣོད་འཇིག་རྟེན། ནང་བཅུད་སེམས་
ཅན། གཉིས་མེད་དུ་སྣང་བ་ཐམས་ཅད་ཡེ་ནས་ཀུན་ཏུ་བཟང་པོ་མཉམ་པ་ཆེན་པོ་
ལྷུན་གྱིས་གྲུབ་པའི་ངང་དུ་སངས་རྒྱས་ཏེ། དེའང་འགགས་པ་མེད་པའི་ཆོས་རང་
སྣང་བ་ཐམས་ཅད། ཀུན་ཏུ་བཟང་པོ་རོལ་པ་ནི་རྒྱན། ཅིར་ཡང་སྣང་བ་འགགས་པ་
མེད་པའི་དུས་ཉིད་ན། མ་བྱུང་མ་སྐྱེས་སྐྱེ་བ་མེད་པ་ཡུལ་ཀུན་ཏུ་བཟང་པོའི་མཁའ་
དབྱིངས་རྣམ་པར་དག་པའི་རང་བཞིན་ནོ། །དེ་ནི་ཆུ་དང་གཤེར་བའམ། མར་དང་
སྣུམ་མམ། ནམ་མཁའ་དྭངས་བ་བཞིན། ཡེ་ནས་དབྱེར་མེད་པ། བྱང་ཆུབ་སེམས་
ཀྱི་བདེ་བ་ཆེན་པོ་ཞེས་བྱའོ། །དེ་ལྟར་མ་འགགས་པ་ཅིར་སྣང་ཤར་བའི་རྒྱན། མ་
སྐྱེས་པ་ཅིར་ཡང་མིན་པ་ནི་ཆ་ལུགས། དེ་ལྟར་ཡེ་ནས་ལྷུན་གྱིས་གྲུབ་པ། རྗེས་སུ་
རྣལ་འབྱོར། ཨ་ནུ་ཡོ་ག་ལྟར། དབྱིངས་དང་ཡེ་ཤེས། རྒྱུ་འབྲས་སུ་འདོད་པ་དང་
འདིར་གྲོལ་བས། ཅི་མཛད། ཅི་སྤྱོད། ཅི་ལྟར་དགོངས་ཀྱང་ཀུན་ཏུ་བཟང་མོ་རྣམ་
299



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
གཉིས་ཀྱི་ངང་ལས་མ་གཡོས་པའི་ལྟ་བས་ཐག་ཆོད་ཅེས་བྱའོ། །དེ་ལྟར་ཏིང་ངེ་འཛིན་
གྱིས་ཉམས་སུ་བླངས་བའི་དུས་ཆོས་ཐམས་ཅད་རང་གི་སེམས་སུ་འདུས་པའི་སེམས་
ཉིད་བླ་དྭགས་དང་། བློ་ཕྱོགས་ལྷུང་དང་། རིག་པ་གཏད་འཛིན་དང༌། ཏིང་ངེ་འཛིན་
འབྱུང་འཇུག་གི་མཐའ་དང་བྲལ་ཏེ། དུས་གསུམ་མཉམ་པ་ཉིད་དུ་ཡེ་བཞུགས་པ་ནི།
ཏིང་ངེ་འཛིན་འགགས་པ་མེད་པ་ཞེན་འཛིན་དང་བྲལ་བའོ། །དེ་ལྟར་གདེང་གིས་
ཟིན་པའི་དུས་ན། མཛད་སྤྱོད་ཐམས་ཅད་ཆོས་ཉིད་དུ་གྲོལ་ཞིང་ཞེན་འཛིན་ཐམས་
ཅད་གྲོལ་བའི་གདེང་གིས་ནོན་ན་སྤྱོད་པ་བླ་ན་མེད་པའོ། །ཞེས་གསུངས། ས་བཅུའི་
དབང་ཕྱུག་ཆོས་རྗེ་གཙང་སྟོན་རིན་པོ་ཆེས། སྒོམ་ཆེན་པ་རྣམས་ཀྱི་ལམ་ཡང་དག་
པ་འདི་ལྟར་འདོམས་པར་མཛད་འདུག དོན་སྤྱི་ཡིད་ཡུལ་བྱས་པའི་འཛིན་པ་ཅན། །
སོ་སོར་རྟོག་པའི་ཤེས་རབ་ལྟ་དང་བྲལ། །ཞེས་ཐོས་བསམ་གྱི་གོ་ཡུལ་ཤེས་པ་དང་།
ཐ་སྙད་གཉིས་བསྡུས་ཆོས་རྣམས་མ་ལུས་ཀུན། །རང་སྤྱི་ཅི་རྙེད་ཅི་ལྟའི་ཞེ་འདོད་
དག །ཅེས་གྲུབ་མཐའི་སྒྲོགས་བཀྲོལ། །སེམས་ཉིད་མཉམ་པ་ཉིད་དུ་ལྷུན་གྲུབ་
པས། །ཕྱོགས་སུ་ལྟ་བའི་ཞེ་འདོད་ཕྲ་བའང་། །མི་དམིགས་ཤེས་རབ་རང་རིག་མངོན་
སུམ་སྟེ། །ནམ་མཁའ་ནམ་མཁའ་མི་སེམས་འདའ་བ་མེད། །གསང་སྔགས་མཐར་
ཐུག་ལྟ་བ་མངོན་དུ་གྱུར། །རྩ་བ་དག་པའི་སེམས་ཉིད་ནམ་མཁའ་བཞིན། །མི་འགགས་
རང་སྣང་ཡུལ་དུ་གྲུབ་པ་མེད། །ཕལ་སྣང་ཡུལ་དུ་འཛིན་པ་གཏན་ནས་དག །ལྟོས་
པའི་རིགས་ཚུལ་འབྱུང་འཇུག་གཞི་ནས་བྲལ། །ལྟ་བྱ་ལྟ་བྱེད་ངོ་བོ་ཉིད་ཀྱིས་དག །
ཅེས་རྫོགས་པ་ཆེན་པོའི་ལྟ་བ་ངོས་ཟིན་ནས་བཞག་ཐབས་དངོས་ནི་སེམས་ཉིད་ནམ་
མཁའི་ངང་ལ་རང་གནས་ཏེ་སྣང་སྟོང་ཕྱོགས་འཛིན་བྲལ་བའི་གདན་ལ་བཞུགས།
ཐབས་དང་ཤེས་རབ་གཉིས་སུ་མེད་པ་ཡི། །འདུ་ཤེས་དག་པའི་ཞབས་གཉིས་སྐྱིལ་
ཀྲུང་བཅའ། །རེ་དོགས་བྱ་རྩོལ་ཆེད་དུ་སྒྲུབ་པ་རྣམས། །སེམས་ཉིད་ངང་དུ་ལྷུན
300



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གྱིས་གྲུབ་པ་ཡིན། །ཕྱག་གཉིས་པང་དུ་མཉམ་བཞག་ཆེན་པོ་མཛོད། །བཏང་སྙོམས་
ཆེན་པོའི་ངང་ལ་རྒྱུན་ཆད་མེད། །ངོ་བོ་ཉིད་ཀྱི་བརྩོན་འགྲུས་སྐལ་བ་ཅན། །མ་ཡེངས་
མ་བཅོས་མགྲིན་པ་ཅུང་ཞིག་དགུ། །འབྲས་བུ་ཡུལ་དུ་རེ་བ་མེད་པ་ཡིས། །སྤྱན་གཉིས་
ཤངས་ཀྱི་རྩེ་མོར་ཕབས་ཏེ་བཞག །སྙམ་བློ་བྲལ་བས་བློ་རྟེན་གཡས་གཡོན་བྲལ། །
བདེ་ཆེན་སྐད་ཅིག་མྱོང་བ་བྲལ་བ་ཡིས། །ལྗགས་ཀྱི་རྩེ་མོ་སྙན་ལ་སྦྱར་བར་མཛད། །
རྟོག་པའི་རྙོགས་མ་ཕྲ་བཏང་བྲལ་བ་ཡི། །མཚོ་ཆེན་རང་གསལ་དུས་གསུམ་རྒྱུན་
ཆད་མེད། །ཞེ་འདོད་ཕྲ་བའང་མི་དམིགས་ཁོང་ཀློང་དེ། །རིག་པ་རང་གསལ་འདོད་
བྲལ་སོས་དལ་ཚུལ། །མཉམ་ཉིད་དུས་གསུམ་འགྱུར་མེད་ལྟ་བ་ཡི། །རིན་ཆེན་རི་
བོར་རྒྱུན་དུ་རྒྱབ་རྟེན་མཛོད། །གཟུང་འཛིན་ཕྲ་བ་བྱམས་དང་སྙིང་རྗེའི་གོས། །ཞེ་
འདོད་བྲལ་བར་རྒྱུན་དུ་མནབ་པར་མཛད། །མཛད་སྤྱོད་ནམ་མཁའི་བྱ་ལམ་ཇི་
བཞིན་དུ། །ཆགས་ཐོག་མེད་པ་ནམ་མཁའི་རླུང་དང་མཚུངས། །ཡུལ་རྣམས་བྱང་
ཆུབ་སེམས་སུ་ལྷུན་གྲུབ་པའི། །མཐའ་ཡས་ཞིང་དང་སྐྱེ་བོའི་ལུས་རྣམས་ཀུན། །
བདག་ཏུ་གསལ་ཡང་དེ་ལ་དེར་འཛིན་མེད། །སེམས་ཉིད་དག་དང་མ་དག་ཆོས་
སྣང་ཡང་། །སྤྲོ་བསྡུ་རྩ་ལམ་བྲལ་བ་ཆོས་ཀྱི་དབྱིངས། །གཅེས་པར་འཛིན་པའི་
འདུ་ཤེས་ཟད་པ་ཡི། །ཡུལ་ལ་སྐྲག་པ་རི་ཝོང་རྭ་བཞིན་ནོ། །ཞེས་གསུངས། ལྷུན་
གྱིས་གྲུབ་ལ་རྒྱ་མ་ཆད་པའི་དབྱིངས། །ཀུན་སྣང་རིས་མེད་སྣང་བ་རྒྱ་མ་ཆད། །ཀུན་
སྟོང་ཁྱབ་བརྡལ་གསལ་བར་རྒྱ་མ་ཆད། །ཀུན་ཤར་ཟང་ཐལ་ཡེ་ཤེས་རྒྱ་མ་ཆད། །
ཀུན་གནས་འགྱུར་མེད་ལྷུན་གྲུབ་རྒྱ་མ་ཆད། །ཀུན་གྲོལ་ཉག་གཅིག་ཆོས་སྐུར་རྒྱ་
མ་ཆད་པ་དྲུག་ཀྱང་། རྩལ་ཆེན་སྤྲུགས་པའི་འགྲེལ་པ་ནས་གསུངས། དེ་ལྟར་ཀུན་
མཉམ་མུ་མཐའ་མེད་པའི་ཀློང་ཆེན་པོ། བཏང་བཞག་འགྲོ་འོང་དང་བྲལ་བ། གཅིག་
301



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
གི་ཀློང་ན་གནས་པ་དེ་ལ། མཚན་མ་གཉིས་སྣང་གི་རྟོག་པ་ཐམས་ཅད། ཁང་སྟོང་
དུ་རྐུན་པོ་ཞུགས་པ་ན། རྐུན་པོ་ལ་ཐོབ་པ་དང་། ཁང་སྟོང་ལ་ཤོར་བ་ཅི་ཡང་མེད་
པ་ལྟར་ཕན་གནོད་ཐོབ་ཤོར་མེད་པའི་གདེང་ལ་གནས་པ་ནི། བྱ་བརྒྱ་འུར་རྡོ་གཅིག་
གི་འདེགས་པ་ཞེས་ཀྱང་བྱ། ལོ་སྟོང་གི་མུན་པ་དུས་གཅིག་ཏུ་སེལ་བ་ལྟ་བུར་སྒྲིབ་
གཉིས་མཐར་བྱེད་ཀྱི་ཐབས་ལ་ཆེས་ཟབ་པ་ཡིན་ནོ། །གནས་མཆོག་ཁ་བ་དཀར་
པོ་རུ། །མདུན་བལྟས་མེད་པའི་གནས་མཆོག་དེར། །མཚན་ལྡན་བླ་མར་མོས་གུས་
དང༌། །འགྲོ་བ་ཀུན་ལ་སྙིང་རྗེ་སྒོམ། །ཡེངས་པ་མེད་པར་ཆོས་འདི་ལ། །མཉམ་པར་
བཞག་ནས་བླ་མ་དང༌། །བྱང་ཆུབ་སེམས་མཆོག་རྫོགས་པ་ཆེ། །འདུ་འབྲལ་མེད་
པའི་རྟོགས་པ་འཆར། །ནམ་ཞིག་ཆོས་ཉིད་ཆོས་ཀྱི་སྐུ། །ཡོན་ཏན་དཔག་ཡས་གཏེར་
ཆེན་པོ། །མངོན་དུ་གྱུར་ནས་མཁའ་ཁྱབ་འགྲོའི། །དཔལ་ཡོན་དམ་པར་ཡོངས་གྱུར་
ཅིག །འོད་གསལ་ཤིན་ཏུ་རྣལ་འབྱོར་དང་། །གསང་སྔགས་ཐེག་རྩེ་ཐེག་རྒྱལ་གྱི། །
ཆོས་སྒྲ་མཁའ་ཁྱབ་ཞིང་དུ་སྒྲོགས། །བསྟན་པ་གང་དུ་ཉམས་པ་དེར། །མི་ཉམས་
བྱེད་པོར་བདག་གྱུར་ཅིག །བསྟན་པ་མེད་པའི་མུན་པ་ལའང༌། །བསྟན་པའི་བཙས་
གསུམ་བདག་འཛིན་ཤོག །རྫོགས་ཆེན་བསྟན་པ་དར་གྱུར་ཅིག །ཅེས་པའང་འཇང་
སྒོམ་བླ་མ་ཆོས་འཕེལ་ལ། རྫོགས་པ་ཆེན་པོའི་གདམས་པ་བཤད་པའི་མཇུག་སྡུད་དུ། ཀཐོག་རྡོ་
རྗེ་གདན་གྱི་སེངྒེའི་ཁྲིར། འོད་གསལ་རྫོགས་པ་ཆེན་པོ་ཆོས་ཀྱི་རྒྱ་མཚོས་སྦྱར་བ་དགེའོ།། །།
302



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །ཐེག་དགུ་རྫོགས་ཆེན་ལ་འདུས་ཚུལ་ཉུང་བསྡུས་དགེ།
༄༅། །རྒྱལ་བ་རིག་འཛིན་སྙན་ནས་བརྒྱུད་པའི་གང་ཟག་རྣམས་དང་། དཔལ་ཀུན་
མཁྱེན་ཀུན་ཏུ་བཟང་པོ་སྔ་ཕྱི་གསུམ་གྱི་སྐུ་སྙིང་གི་པདྨོར་དབྱེར་མེད་དུ་སྤྱན་དྲངས་
ནས། གང་ཟག་ཁྱོད་ལ་རང་བཞིན་རྫོགས་པ་ཆེན་པོའི་འབེལ་གཏམ་ཞིག་བརྗོད་
པར་བྱའོ། །དེ་ལ་བང་མཛོད་ཀྱི་རྒྱུད་ལས། ཐེག་པ་བརྒྱད་ནི་མ་འདྲེས་པ། །རྫོགས་
ཆེན་ཨ་ཏི་ཡོ་གར་རྫོགས། །ཞེས་པའི་ཚུལ་གཤིས་སེམས་ཉིད་རྣལ་མ་ལ་བསམ་
བརྗོད་ཀྱི་གྲུབ་པའི་མཐའ་མ་མཆིས་ཏེ། སེམས་ཉིད་ངལ་བསོ་ལས། འདིར་ནི་སྣ་
ཚོགས་གྲུབ་མཐའ་མེད་པ་དང་། །བསམ་བརྗོད་རྟོག་པ་དུ་མས་ཅི་ཞིག་བྱ། །ངེས་
པའི་དོན་ལ་གྲུབ་དང་མ་གྲུབ་མེད། །མཐའ་དང་དབུས་མེད་ཐེག་པའི་རྣམ་དབྱེ་མེད། །
མཁའ་བཞིན་རྣམ་དག་རྒྱ་ཆད་ཕྱོགས་ལྷུང་མེད། །དེ་ལ་ཡོད་མེད་བློས་བརྟགས་འཁྲུལ་
བས་ན། །བརྗོད་དུ་མེད་གང་ཇི་ལྟར་བཤད་དུ་ཡོད། །དོན་མེད་གནས་ལ་རབ་ཏུ་
ངལ་བར་ཟད། །ཅེས་གསུངས་པ་ལྟར་དག་མཉམ་གཅིག་གི་ཀློང་ན་ཡིན་པའི་ཆ་ནས་
ཐེག་པ་དགུ་པོ་ཐམས་ཅད་ཡིན་པ། མིན་པའི་ཆ་ནས་གཅིག་གིས་ཀྱང་མཚོན་མི་ནུས་
གདོད་ནཚས་མཉམ་རྫོགས་རིག་སྟོང་ཟུང་རྒྱ་གང་དུའང་མ་ཆད། ཕྱོགས་གང་དུའང་
མ་ལྷུང་བ་རྫོགས་བྱ་རྫོགས་བྱེད་བྲལ་བའི་རྫོགས་ཚུལ་ཚིག་དང་ཐ་སྙད་གང་གིས་
ཀྱང་བསྟན་པར་མི་ནུས་པ་དེ་ལ་རྫོགས་པ་ཆེན་པོའི་ཡེ་ཤེས་ཞེས་བྱའོ། །གང་རྫོགས་
ན༑ ཐེག་པའི་བྱེ་བྲག་མཐའ་ཡས་ཀུན་དང་། བསྡུ་ན་རང་ལུགས་ཀྱི་ཐེག་པ་དགུའི་
ལྟ་སྒོམ་སྤྱོད་འབྲས་ཐམས་ཅད། གང་དུ་རྫོགས་ན། འདི་ལྟར་ཕྱི་ནང་གི་ཆོས་ཐམས་
ཅད་རང་བྱུང་གི་ཡེ་ཤེས་སུ་འདུས་ཏེ། སྣང་བ་ཐམས་ཅད་རྒྱུ་རྐྱེན་གྱིས་མ་བསྐྱེད་
303



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
པར་རང་བྱུང་དུ་འདུག་པ། བདག་གི་རིག་པ་ཉིད་དེ་ལྟར་དུ་སྣང་བས་ཡེ་ཤེས་སུ་
འདུས། དེ་ལྟར་རང་བྱུང་གི་ཡེ་ཤེས་ལའོ། །གང་གིས་རྫོགས་ན། དེ་འཁོར་བའི་ཆོས་
སུ་མ་འགགས་པར་སྣང་། འཁོར་བའི་ཆོས་སུ་ཞེན་ཏུ་ཡང་མེད། ཞེན་ཏུ་མེད་པས་
སྟོང་པ་ལས་མ་བཞག་པར་སྣང༌། སྣང་སྟོང་ཡེ་ནས་དབྱེར་མེད་དུ་འདུག མྱ་ངན་
ལས་འདས་པའི་ཆོས་སུའང་མ་འགགས། མྱང་འདས་ཀྱི་ཆོས་སུ་ཞེན་ཏུའང་མེད་
པས་སྟོང་པ་ལས་མ་འགགས་པར་སྣང་། སྣང་སྟོང་དབྱེར་མེད། གྲུབ་མཐའི་རྩོལ་
སྒྲུབ་དང་བཅས་པ་སོགས་ཐམས་ཅད་རང་བྱུང་ཡེ་ཤེས་ལས་ཤར་བ་ཤར་བའི་དུས་
ཀྱིས་ཀྱང་མཐའ་གང་གིས་ཀྱང་མ་རེག་པར་རྫོགས་སོ། །
ཚུལ་ལམ་ཐབས་ཅི་ལྟར་ན། བྱང་ཆུབ་ཀྱི་སེམས་ལ་ཡོད་མེད་ཡིན་མིན་མཐའ་གང་
གིས་ཀྱང་རྟག་ཆད་དགག་སྒྲུབ་ཕྱོགས་གཟའ་གཏད་མེད་པའི་ལྟ་བ་སྟེ། ཡེ་ཤེས་གསང་
བའི་རྒྱུད་ལས། ཞེན་དྲུག་ལོགས་གསུམ་རྩོལ་བརྒྱད་ལ། །དེ་ཉིད་རང་བཞིན་གསང་
བར་གསུངས། །ཞེས་པ་ཞེན་པ་འགྲོ་བ་རིགས་དྲུག་དང་ལོག་པ་མུ་སྟེགས་གསུམ་
རྟག་པར་ལྟ་བ་དང་ཆད་པར་ལྟ་བ། མུར་སྟུག་པའི་མཆན་དང་རྩོལ་བ་ཐེག་པ་བརྒྱད་
ཀྱིས་ཨ་ཏིའི་དོན་མངོན་སུམ་མ་རྟོགས་ཏེ་ཡོད་པ་ལ། ཨ་ཏིའི་ནང་དུ་ནི་དེ་དག་ཐམས་
ཅད་འདུ་བས། ནམ་མཁའ་ཆེ་ལས། ལྷག་མ་མེད་པར་ཡོངས་སུ་རྫོགས། །འགྱུ་བ་
མ་ཡིན་དྲང་པོར་གནས། །ནམ་མཁའ་བཞིན་ཏུ་མཐའ་མཉམ་ལས། །གཞན་ལ་ལྟོས་
འགྱུར་ཆོས་མ་ཡིན། །ཞེས་དང་། ལ་ཤན་ལས། མཉམ་རྫོགས་བདག་ཉིད་ཆེན་པོའི་
ཕྱིར། །བདེན་པ་གཉིས་ཀྱི་བསྙད་ལས་འདས། །ཞེས་གསུངས་པ་ལྟར་རོ། །དུས་
ནམ་རྫོགས་ན། ཐོག་མ་དང་ཐ་མ་མེད་པའི་ཕྱིར། དུས་གསུམ་རྒྱུན་ཆད་མེད་པར་
རྫོགས་པས། ཀུན་བྱེད་ལས། ཆོས་ཀུན་རྩ་བ་སེམས་སུ་འདུས་པའི་ཕྱིར། །དེ་ན་རྩ་
304



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བའི་དོན་དེ་བསྟན་པར་བྱ། །ཞེས་གསུངས་པ་འདི་བཞིན་རྫོགས་པའི་ཚུལ་ལེགས་
པར་ཤེས་ན་སྣང་བ་ཆོས་ཉིད་ཡིན་ནམ་མིན་ཟེར་བ་ལོགས་པའི་མཐའ་ཆོད་པར་
འོང་ངོ༌། །ད་འདིར་ལུང་གི་རྒྱབ་སྐྱོར་བྱས་པ་བཞིན་བྱེ་བྲག་ཐེག་པ་དགུར་རྫོགས་
པའི་ཚུལ་སོ་སོར་བཤད་ན་རྒྱ་ཆེ། ཐེག་པ་དང་གྲུབ་མཐའི་ཆ་རྒྱུས་ཡོད་པ་ཞིག་དགོས།
འདིར་མདོར་བསྡུ་ན། ཕྱག་རྒྱ་ཆེན་པོའི་སྐབས་སུ་ཡང་། བུ་སྣང་བས་མི་འཆིངས་
ཞེན་པས་འཆིངས། །ཞེན་པ་ཆོད་ཅིག་ནཱ་རོ་པ། །ཞེས་གསུངས་པ་བཞིན་འདིར་ཡང་།
ཞེན་པ་ལ་ཆོས་དང་གང་ཟག་སྟེ་བདག་ཏུ་འཛིན་པ་རྣམ་པ་གཉིས་འཁོར་བ་དང་ཞི་
བ་ཕྱོགས་གཅིག་ཏུ་གོལ་བའི་རྒྱུ་མ་རིག་པ་ཡིན་པས་དེ་གཅོད་དགོས་ལ། ཤེས་སྒྲིབ་
ཀྱིས་བྱས་པའི་སྣང་བ་རང་ག་མ་ནི་རྨི་ལམ་གྱི་གཞི། གཉིད་འཐུག་པོའི་དབང་གིས་
ཡིན་པས་གཉིད་མ་སད་ན་འབྱུང་བ་བཞིན་དུ་སྒྲིབ་པ་མ་སྦྱང་གི་བར་སངས་རྒྱས་ཀྱི་
ཕྱག་གིས་འགོག་ཏུའང་མི་ཐུབ་པས། འཛིན་མེད་ཀྱི་སྣང་བས་གང་ཤར་འགོག་པ་
མེད་ཀྱང་། དེར་འཛིན་དང་བཅས་པའི་རྟོག་པ་རང་སར་གྲོལ་བ་དང༌། འཆར་བ་ལ་
རྒྱ་ཡན་གུ་ཡངས་དགག་སྒྲུབ་མེད་པར་མ་བཅོས་རང་གར་ཡན་པ་སེམས་ཅན་རང་
ག་མ་སོ་སོའི་སྐྱེ་བོ་རྣམས་ཀྱི་བསམ་པ་ཡང་རྫོགས་ཤིང་། རང་གྲོལ་གྱི་ཁྱད་ཆོས་
ཡོད་པས་འདྲ་མཐུན་ཁྱད་འཕགས་ཏེ། འཇམ་པའི་དབྱངས་ཀདམ་པ་བདེ་བར་
གཤེགས་པའི་ཞལ་ནས། སྣང་བ་འགོགས་པ་མེད་པ་ནི། །སེམས་ཅན་དང་ཡང་
མཐུན་པ་སྟེ། །རང་རྒྱུད་དངོས་པོར་མི་འཛིན་པས། འགྲོ་བ་དྲུག་ལས་ཁྱད་པར་
འཕགས། །ཞེས་གསུངས་སོ། །འོན་ཀྱང་འདིར་ཕྱག་རྒྱ་བ་རྣམས་ཀྱི་སྲོལ་བཞིན་སྣང་
བ་ལ་ཆོས་ཉིད་ཀྱིས་ཕར་རྒྱས་འདེབས་པས་བཅོས་བསྒྱུར་མེད་པ་ནི་མ་ཡིན་ཏེ། ཆོས་
ཉིད་ཀྱི་ཀློང་དུ་སྣང་བ་ཚུར་རྫོགས་པས་སྣང་རིག་དབྱེ་བ་མེད་པའི་བཅོས་མེད་ཀྱིས་
305



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
འཕགས་པའི་ཁྱད་ཞུགས་པ་ཡིན། གྲུབ་མཐས་བློ་མ་བསྒྱུར་བ་རྣམས་ཀྱི་སྣང་བ་མཐུན་
པའི་ཚུལ་དེ་ལྟར་ཡིན་ན་གྲུབ་མཐས་བློ་བསྒྱུར་བ་རྣམས་ཀྱི་ཡིན་ལུགས་རྫོགས་སམ་
ཞེ་ན། དེའང་རྫོགས་པ་ཡིན་ཏེ། ནང་པ་སངས་རྒྱས་པའི་ལུགས་ལས་ཕྱི་རོལ་དུ་གྱུར་
པའི་གྲུབ་མཐའ་མཐའ་དང་མུ་མེད་པ་དག་སུམ་བརྒྱ་དང་དྲུག་ཅུ་ལ་འདུས། དེའང་
མདོར་བསྡུ་ན་རྟག་པར་ལྟ་བ་དང་ཆད་པར་ལྟ་བ་གཉིས་སུ་འདུ། འཁོར་འདས་ཐམས་
ཅད་ཀྱི་ཡེ་གཞི་འཕོ་འགྱུར་ཅི་ཡང་མེད་ཅིང་ཕྱོགས་སུ་མ་ལྟུང་བས་རྟག་པ་ཆེན་པོའི་
བདག་ཉིད་ཅན་རིག་པ་བདེ་གཤེགས་སྙིང་པོ་སྐུ་ལྔ་ལྷུན་གྲུབ་འཁོར་འདས་ལམ་གསུམ་
དུ་མཚན་ཉིད་དམ་ཡིན་ལུགས་གཅིག་ལས་མ་གཡོས་པས་རྟག་ལྟ་བ་རྫོགས། སྟོང་
ཉིད་འོད་གསལ་བ་དེ་ཡང་དོན་ལ་རིག་ཆ་དངོས་པོ་དང་མཚན་མ་དང་། མེད་དོ་སྙམ་
པའི་བློ་ཡི་འཛིན་པ་ཙམ་ཡང་གྲུབ་པ་མེད་ཅིང༌། དོན་དམ་པ་ཡིན་ལུགས་ཀྱི་ངོས་
ནས་དགེ་བ། སྡིག་པ། ལུང་མ་བསྟན་པ། ལམ་གྱི་འབྲས་བུ་སོགས་ཤེས་བྱའི་ཁོང་
འདིར་གཟུགས་ནས་རྣམ་མཁྱེན་གྱི་བར་རྡུལ་ཙམ་ཡང་གྲུབ་པ་མེད་ཅིང་ཆད་པ་ཆེན་
པོ་ཡིན་པས་ཆད་ལྟ་བ་རྫོགས། མུར་སྡུག་པ་ནི་སྤྱོད་པ་ཙམ་ལ་འདི་དག་གི་ཁོངས་
སུ་འདུག དེ་དག་གཞི་ཕྱོགས་ཙམ་དུ་འདྲ་ཞིང་མཐུན་པ་ལས་དུ་མ་ཁྱད་པར་དུ་འཕགས་
པའོ། །
འདི་དག་ཕྱི་རོལ་པའི་ལམ་ཐར་པ་ཙམ་ཡང་ཐོབ་བྱེད་ཀྱི་རྒྱུར་མི་འགྱུར་བ་མ་ཟད།
ཕྱིན་ཅི་ལོག་ཡིན་པས་རྫོགས་ཀྱང་ཅིར་རུང་སྙམ་ན། ཐེག་པའི་རྒྱལ་པོ་འདིའི་ཁྱད་
ཆོས་མཐུན་དཔེའི་ཆ་ཕྱོགས་རེ་བ་ནམ་མཁའ་སོགས་སྲིད་པའི་ཆོས་སུ་སྣང་བ་ཐམས་
ཅད་དཔེར་མི་རུང་བ་མེད་ལ། དོན་གྱི་དཔེ་གང་ཡང་མེད་པའི་ཚུལ་གསུངས་པ་ཇི་
བཞིན། མ་རྫོགས་ཤིང་མ་འདུས་པ་རྣམ་མཁྱེན་གྱི་ཡུལ་དུ་གྱུར་པའི་ཇི་སྙེད་པ་ལས་
306



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྡུལ་ཕྲ་རབ་ཙམ་ཡང་མེད་པའི་གནད་ཀྱིས་སོ། །འོ་ན་དམྱལ་བ་ལྕགས་ཀྱི་ས་གཞི་
ལ་སངས་རྒྱས་ཀྱི་ཡེ་ཤེས་དེས་ཁྱབ་བམ་མ་ཁྱབ། ལས་ངན་དེས་མནར་བའི་སེམས་
ལ་སངས་རྒྱས་ཀྱི་ཐུགས་རྫོགས་སམ་མ་རྫོགས་ཞེ་ན། དོན་ཡིན་ལུགས་ཀྱི་ངོས་ནས་
གནས་ཚུལ་དང་སྣང་ཚུལ་ཕྱེས་ཏེ། ཆོས་ཉིད་གཅིག་དུ་བྲལ་གྱི་རང་བཞིན་མཉམ་
པས་དེ་ལྟར་གནས་ཚུལ་ལ་རྫོགས་ཀྱང་། རང་གི་སེམས་ལས་ཕྱིན་ཅི་ལོག་གི་འཁྲུལ་
པ་མ་རིག་པས་ཀུན་ནས་བསླད་དེ་རྡ་ཏུ་ར་ཟོས་པའི་མིག་སྔར་སྐྲ་ཤད་ཀྱི་རབ་རིབ་
མེད་བཞིན་དུ་སྣང་བ་ལྟར་སྣང་ཚུལ་ལ་ཐ་དད་དུ་གྱུར་པ་ཡིན་ནོ། །
ཐར་པ་ཐོབ་བྱེད་ཀྱི་ཐབས་སུ་གྱུར་པའི་ཐེག་པ་དགུ་པོ་ལས་ཉན་ཐོས་སམ་སྲིད་པ་
ཐ་མའི་ཚེ་ཡང་། ཐོས་སྒྲོགས་ཀྱི་རིགས་ཅན་གྱི་ཐེག་པ་ནི། གཞི་ཀུན་བརྟགས་ཀྱི་
མ་རིག་པས་རྐྱེན་བྱས། ལྷན་ཅིག་སྐྱེས་པའི་མ་རིག་པས་འཁྲུལ་བའི་དངོས་རྒྱུ་བྱས་
ཏེ་མེད་བཞིན་དུ་ཐག་ཁྲ་ལ་སྦྲུལ་འཛིན་གྱི་བློ་ཞུགས་པ་ལྟར་རང་རྒྱུད་ཀྱིས་བསྡུས་
པའི་ཕུང་པོ་ལྔ་ལ་ང་དང་བདག་གཅིག གཞན་རྒྱུད་ཀྱིས་བསྡུས་པའི་ཕུང་ལྔར་གཞན་
དང་ཐ་དད་དུ་མར་བཟུང་ནས་ཚོར་བ་ལ་བརྟེན་ཏེ་ཀུན་རྟོགས་དུག་གསུམ་གྱིས་ཀུན་
ནས་བསླངས་པའི་ལས་འབྱུང་བ་ཡིན་ལ། དེ་ལྟ་བུའི་གང་ཟག་གིས་བདག་མ་བརྟགས་
མ་དཔྱད་པའི་ཚེ་ཉམས་དགའ་བར་སྣང་བ་ཉིད་ཕུང་ལྔས་བསྡུས་པ་ཐམས་ཅད་དུ་
མ་དང་སིལ་བུ་མི་རྟག་པ་དང་མི་གཙང་བ། སྡུག་བསྔལ་བ་དང་བདག་མེད་པ་ཡིན་
པར་རྟོགས་པས་གང་ཟག་གི་བརྟགས་དོན་ཐམས་ཅད་བཙལ་ཀྱང་མི་རྙེད་པའི་ཕྱིར་
དེ་ཡང་རྫོགས་ཏེ་ཀཿཐོག་པ་ཆེན་པོས། གང་ཟག་བདག་མེད་འདོད་པ་ནི། །ཉན་ཐོས་
དང་ཡང་མཐུན་པ་སྟེ། །རྡུལ་ཕྲན་རྫས་སུ་མི་འཛིན་པས། །ཉན་ཐོས་ལས་ཀྱང་ཁྱད་
པར་འཕགས། །ཞེས་གསུངས་པ་ཡིན་ནོ། །
307



ཀ:ཐོག་སི་ཏུ་ཆོས་ཀྱི་རྒྱ་མཚེས་པཇང་
སྲིད་པ་ཐ་མའི་ཚེ་ན་མཁན་པོ་དང་སློབ་དཔོན་སོགས་གཞན་ལ་མ་ལྟོས་པར་རང་ཉིད་
ཀྱིས་རྟེན་འབྲེལ་གྱིས་རྟོགས་པས་སངས་རྒྱས་བའི་རང་རྒྱལ་གྱི་ཐེག་པ་ཡང་། གྲུབ་
མཐའ་རིན་པོ་ཆེར། འཛིན་པ་དོན་དམ་པའི་དངོས་པོར་འདོད་པ་ཙམ་མ་གཏོགས་
པ་སེམས་ཙམ་དང་མཚུངས་ཏེ། དེའང་ཉན་ཐོས་པས་གང་ཟག་གི་བདག་མེད་པར་
ཁས་བླངས་ཀྱང་གཟུང་བ་ཡུལ་གྱི་དངོས་པོ་རྡུལ་ཕྲན་དོན་དམ་དུ་འདོད་པ་ལས་འདིར་
དེ་མེད་པར་འདོད་དོ། །ཞེས་གསུངས་པ་བཞིན། ཆོས་བདག་མེད་ཕྱེད་རྟོགས་ཞེས་
རྫོགས་ཆེན་སྨྲ་བ་རྣམས་བཞེད་པ་ལས་ལམ་གྱིས་བསྡུས་པ་དངོས་རྟེན་ཅིང་འབྲེལ་
བར་འབྱུང་བ་ལུགས་འབྱུང་ལྡོག་ལ་བརྟེན་ནས་རང་འབྲས་ཐོབ་པ་ཡིན་པས། འདིར་
ཡང་རྡུལ་བདེན་གྲུབ་མེད་པར་རྟོགས་པ་མ་ཟད་ཀྱི་ཆོས་ཀྱི་བདག་མེད་རྫོགས་པ་
རྟོགས་པ་ལས་ཀུན་རྫོབ་རྟེན་འབྱུང་ལ་ཡང་བསླུ་བ་མེད་པར་འདོད་པས་དེའང་རྫོགས་
ཏེ་བླ་མ་ཤར་པས། རྒྱུ་རྐྱེན་དག་པར་འདོད་པ་ནི། རང་སངས་རྒྱས་དང་མཐུན་པ་སྟེ།
རྟེན་འབྲེལ་མཚན་མར་མི་ལྟ་བས། །རང་སངས་རྒྱས་ལས་ཁྱད་པར་འཕགས། །
ཞེས་སོ། །
ཆེན་པོ་བདུན་དང་ལྡན་པའི་ཐེག་པ་ཆེན་པོ་རྒྱུ་ཕ་རོལ་ཏུ་ཕྱིན་པ་ལའང་། ཤེས་ཆེན་
པོས་སྲིད་དང༌། སྙིང་རྗེ་ཆེན་པོས་ཞི་བའི་མཐའ་ལ་མི་གནས་པར། བདག་གཉིས་
ཀྱིས་སྟོང་པར་རྟོགས་པ་ཙམ་གཞི་མཚུངས་ལ། སེམས་ཙམ་དང་། དབུ་མ་གཉིས།
དང་པོས་སྣང་བ་སེམས་ཀྱིས་བཟོས་པ་ཙམ་ལས་གྲུབ་པ་མེད་ཀྱང་། སེམས་རང་
བཞིན་རང་གསལ་བདེན་གྲུབ་ཏུ་འདོད་པ་ལས། རྫོགས་པ་ཆེན་པོའི་སྐབས་སྣང་བ་
སེམས་སུ་ངོ་སྤྲོད་དེ། ཕྱི་རོལ་མཚན་ཉིད་གསུམ་ ཀུན་བརྟགས གཞན་དབང་། ཡོངས་
གྲུབ་མཆན གྱིས་བསྡུས་པའི་དོན་ཐམས་ཅད་ཡུལ་དུ་གཞན་ཞིག་ནས་ཡོད་པ་མིན་ཏེ་
308



མན་ངག་རྫོགས་པ་ཆེན་པོའི་གནད་ཐོར་བུའེ་སྒོར།
སྣང་སྲིད་ཐམས་ཅད་སེམས་ཀྱིས་རྟོགས་ཤིང་བཏགས་པས་འཇོག་པ་ཙམ་ལས་གཞན་
དུ་གྲུབ་པ་མེད་པར་འདོད་ཅིང་རྫོགས་པའི་ཁྱད་པར་ནི། སྔ་མས། སྣང་བ་སེམས་
སུ་འདོད་པ་ནི། །སེམས་ཙམ་དང་ཡང་མཐུན་པ་སྟེ། །རིག་པ་རྫས་སུ་མི་བསྒྲུབ་པས། །
སེམས་ཙམ་ལས་ཀྱང་ཁྱད་པར་འཕགས། །ཞེས་སོ། །འོ་ན་ཀུན་མཁྱེན་ཡབ་སྲས་
ཀྱིས་སྣང་བ་སེམས་སུ་འདོད་པ་ལ་དགག་པ་ཚན་ཆེར་མཛད་པ་ཅི་ཡིན་ཞེ་ན་དེ་ནི་
སྔོན་བར་སྐབས་ཞིག་ཏུ་རྫོགས་ཆེན་སེམས་སྡེ་དར་ཞེས་པ་དང་། བླུན་སྒོམ་པ་མང་
པོས་བརྟགས་དཔྱད་མ་བཏང་བར། སྣང་ཡུལ་སེམས་ཡིན་ཞེས་ཟེར་བ་ཞིག་བྱུང་བ་
དེ་ལ་དགོངས་ཏེ་གསུངས་པ་ལས་སྣང་བ་སེམས་ཀྱིས་བཏགས་པ་ཙམ་མ་འདོད་ན་
སྐྱོན་དུ་མ་ཡོད་པས་སོ། །འོ་ན་སེམས་སྡེས་འདི་འདྲ་འདོད་དམ་སྙམ་ན། སེམས་སྡེ་
ལྟ་ཞོག་སེམས་ཙམ་པས་ཀྱང་རང་བཞིན་རང་གསལ་བདེན་པར་འདོད་པ་ལས། སྣང་
བའི་ཡུལ་སེམས་ཡིན་པར་ནི་སུས་ཀྱང་མི་འདོད་དེ། འདོད་ན་ཉན་ཐོས་ཀྱི་ཐེག་པར་
ཡང་མི་རུང་ཞིང་རྟག་པ་ལྟར་ལྷུང་བར་འགྱུར་བ་དང་། འགལ་བ་དུ་མ་ཡོད་པའི་
ཕྱིར་རོ། །
དབུ་མ་པ་ལ་ཐལ་རང་གི་དབྱེ་བ་ཡོད་ཀྱང་ཚིགས་སྒོ་ཙམ་ལས་དོན་གྱི་ཆ་དངོས་ནས་
དབྱེ་བ་མེད་དེ། མཐའ་གཉིས་ལ་མི་གནས་པའི་དབུས་ཡིན་པའི་ཕྱིར་རོ། །འོན་ཀྱང་
དོན་དམ་པ་གཞལ་བྱེད་ཀྱི་གཏན་ཚིགས་མི་མཚུངས་ཀྱང་གཉིས་ཀའི་མཐའ་བཞིའི་
སྤྲོས་བྲལ་དོན་དམ་གཉིས་སྣང་དང་བཅས་པའི་བློ་ཡི་སྤྱོད་ཡུལ་མིན་པས་ཕྱི་རོལ་དུ་
སྣང་བའི་ཆོས་བདག་དང་། གང་ཟག་གིས་བསྡུས་པའི་བདག་དང་། དེར་འཛིན་བྱེད་
ཀྱི་བློ་བཅས་སོ་སོ་རང་བཞིན་པའི་དབྱིངས་སུ་ཞི་ཞིང་། ཀུན་རྫོབ་ཙམ་དུ་ལྟོས་ནས་
གྲུབ་པའི་རྟེན་ཅིང་འབྲེལ་བར་འདོད་པ་ལས། དོན་དམ་ཉིད་ཀུན་རྫོབ་རྒྱུ་རང་བཞིན་
309



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
དང༌། ཀུན་རྫོབ་ཉིད་དོན་དམ་དུ་སྟོང་པ་སྟེ་སྣང་སྟོང་ཟུང་དུ་འཇུག་པ་ལ། འདིར་
ཟུང་འཇུག་ཉིད་ཀྱང་འཇུག་བྱ་འཇུག་བྱེད་བྲལ་བ་ཆོས་ཉིད་ཅེར་སྟོང་དང་པོ་ནས་
མཇལ་ཤེས་ཤིང་ལྟོས་མེད་གདོད་ནས་ཟུང་འཇུག་ཡིན་པས་ཐ་སྙད་ཀྱི་གོལ་ས་སེལ་
བ་ཙམ་དང་། བདེ་བ་ཆེན་པོ་འོད་གསལ་བའི་རིག་པ་ཡུལ་ཅན་དུ་བྱས་ནས་ཡུལ་
མེད་རང་བྱུང་རང་ཡུལ་དུ་བྱེད་པ་ཞིག་གིས་འབྲས་བུའི་ཁྱད་སངས་རྒྱས་གཟུགས་
སྐུ་དང་འདྲ་བའི་རྣམ་པ་ལམ་བྱེད་ཡོད་མེད་ཀྱི་ས་མཚམས་ཐོད་རྒལ་ལྷུན་གྲུབ་ཀྱི་
ཁྱད་ཆོས་ཁམ་ལས་མཚུངས་པའི་ཕྱིར། ཐེག་ཆེན་ཟབ་མོ་མདོའི་ལྟ་བ་མཐུན་པ་རྫོགས་
ཞིང་གཞན་ཡང་། འཁོར་ལོ་ཐ་མར་གྲགས་པའི་དེ་བཞིན་གཤེགས་པའི་སྙིང་པོ་རིགས་
སམ། ཁམས་དཔེ་དགུ་ལ་སོགས་པས་གཏན་ལ་དབབ་པའི་དོན་ཡང་གཞི་སྤྱི་གཞིའི་
ཁོངས་སུ་འདུ་བ་ཡོད་དོ། །དོན་དེ་ལ་སྤོབས་པ་མཐའ་ཡས་ཀྱིས། དོན་དམ་སྤྲོས་
བྲལ་འདོད་པ་ནི། །དབུ་མ་དང་ཡང་མཐུན་པ་སྟེ། །བདེན་པ་རིས་སུ་མི་འབྱེད་པས། །
དབུ་མ་ལས་ཀྱང་ཁྱད་པར་འཕགས། །ཞེས་སོ། །
དེ་ལ་ཐལ་རང་རྣམས་ནི་འཁོར་འདས་ཀྱི་ཆོས་ཀུན་ཡོད་ན་ཀུན་རྫོབ་ཡིན་པས་ཁྱབ།
དེ་དག་གཅིག་ཏུ་བྲལ་སོགས་ཀྱིས་དཔྱད་པ་ན་དེ་ཡང་སྤྲོས་བྲལ་ཡིན་པས་ཁྱབ་ཅིང་
འདོད་སྒོ་ཙམ་མོ། །ཀུན་འབྱུང་འདྲེན་པའི་ཐེག་པ་གསུམ་རྫོགས་པའི་ཚུལ་ལོ། །
འབྲས་བུ་རྡོ་རྗེ་ཐེག་པ་ཆེན་པོ་ལ། སྔ་མ་ལ་ཆེ་བ་བཅོ་ལྔས་འཕགས་པའི་ཚུལ་ཕྱི་ནང་
གཉིས་ཀྱི་ཆོས་ཐམས་ཅད་ཡེ་ནས་སངས་རྒྱས་པ་དཀྱིལ་འཁོར་གསུམ་དུ་མཉམ་པར་
མ་ཤེས་པས་བླང་དོར་བྱེད་པ་སྔགས་ཕྱི་པ། ཤེས་ཤིང་མི་བྱེད་པ་སྔགས་ནང་པའོ། །
དེ་ལ་དང་པོ་བྱ་བའི་རྒྱུད་ཀྱི་ཐེག་པ་རྣམས་ཆོས་ཐམས་ཅད་གདོད་ནས་དག་པ་དེའང་
དཀྱིལ་འཁོར་གྱི་རང་བཞིན་དུ་ཡོད་ཀྱང་། དག་བྱ་མ་རིག་པའི་སྒྲིབ་པའི་དྲི་མས་
310



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གཡོགས་པ་སེམས་སུ་བརྟགས་པ་ཙམ་དུ་འདོད་ཅིང་དེ་ཙམ་མཐུན་པ་ལ། དག་བྱེད་
ཀྱི་ལྷ་ཡེ་ཤེས་པའི་དངོས་པོ་བཟང་བ་ཞིག་གཞན་ནས་ཚོལ་བའི་ངལ་བས་ཁྲུས་དང་
གཙང་སྦྲ་སོགས་བྱེད་པ་ལ། ཤིན་ཏུ་རྟོར་པ་རང་བཞིན་གདོན་ནས་དག་པ་ཡིན་པ་
ལ་ཡིན་པར་ངོ་ཤེས་ཤིང་། གཞན་དག་བྱེད་ཀྱི་དངོས་པོ་རང་དག་རང་ཆས་ལས་
གཞན་ན་ཡོད་པར་མི་འཛིན་པར་རྫོགས་ཤིང་འཕགས་པ་དེའི་ཕྱིར། རང་བཞིན་དག་
པར་འདོད་པ་ནི། །ཀྲྀ་ཡ་དང་ཡང་མཐུན་པ་སྟེ། །དག་བྱེད་དངོས་པོར་མི་འཛིན་
པས། །ཀྲྀ་ཡ་ལས་ཀྱང་ཁྱད་པར་འཕགས། །ཞེས་སོ། །
སྤྱོད་པ་རྒྱུད་ཀྱི་ཐེག་པ་བ། ཡུལ་རྡོ་རྗེའི་བདག་དང་རྒྱུ་རྒྱུད་ལོགས་པར་གྲགས་པའི་
ཆོས་ཉིད་དངོས་པོའི་སངས་རྒྱས་དམ་ཚིག་པ་དང་། ཡེ་ཤེས་པ་གཉིས་དབྱེར་མེད་
ཟུང་དུ་འཇུག་པ་ཉེ་མི་རྣལ་འབྱོར་གྱི་འདོད་མཐུན་ལྟ་བ་དེ་ལྟར་གོང་མའི་ལུགས་ལ།
གློ་བུར་གྱི་དྲིས་གོས་པའི་སེམས་ཅན་གྱི་དྲི་མ་སྦྱོངས་ཕྱིར་དམ་ཚིག་སེམས་དཔའ་དྲི་
བཅས་ལ། ཡེ་ཤེས་སེམས་དཔའ་འོག་གམ་ཀྲྀ་ཡ་ལྟར་དྲི་མེད་གཅིག་གཞན་ནས་
སྤྱན་དྲངས་པ་སོགས་ལྟ་སྤྱོད་མི་མཐུན་པ་མི་བྱེད་དེ། འདིར་དམ་ཡེ་གདོད་ནས་དབྱེ་
བ་མེད་པའི་རྫོགས་འཕགས་སོ། །དེ་ལ་ཀཿཐོག་པས། ཡུལ་སེམས་ཟུང་འཇུག་འདོད་
པ་ནི། །ཨུ་པཱ་ཡ་དང་མཐུན་པ་སྟེ། །ལྟ་སྤྱོད་གོང་འོག་མི་བྱེད་པས། །ཨུ་པཱ་ཡ་ལས་
ཁྱད་པར་འཕགས། །ཞེས་སོ། །འོ་ན་རྫོགས་ཆེན་གྱི་ལྟ་བ་རྟོགས་ཀྱང་ལས་རྒྱུ་འབྲས་
ཞིབ་པར་སྨྲ་བ་འདི་ཡང་འདིར་མི་འགྱུར་རམ་སྙམ་ན། མ་རྟོགས་ཤིང་སྒོམ་པ་མཐར་
མ་ཕྱིན་པའི་ངོས་ནས་ཀུན་རྫོབ་ཀྱི་འཇོག་ཚུལ་དེ་ལྟར་གནས་པ་ཡིན་གྱིས། ངེས་
པར་རྟོགས་ཤིང་གོམས་པ་རབ་ལ་ཀུན་བཟང་གི་སྤྱོད་པ་སོགས་གསུངས་པས་དེ་
དང་མི་མཐུན་པའི་ཁྱད་འབྱེད་དགོས།
311



ཀཿཐོག་སི་ཏུ་ཆོས་ཀྱི་རྒྱུ་ར། ཚེས་ར་ ཛད་
ཡོ ་ཀ་རྣལ་འབྱོར་རྒྱུད་ཀྱི་ཐེག་པ་ལ། ཡུལ་ཅན་གྱི་ཆོས་ཉིད་དམ་ཚིག་སེམས་དཔའ་
འགྲོ་བ་ཀུན་ལ་ཁྱབ་པ་དང་། ཡུལ་ཡེ་ཤེས་སེམས་དཔའ་འམ་དྲི་མེད་འོད་གསལ་
བ་གཉིས་གནས་སྐབས་དྲི་མ་ལ་ཁྱད་བྱས་པ་ཡིན་གྱིས་དོན་ལ་གདོད་ནས་དབྱེར་
མེད་དུ་ལྟ་བ་མཐུན་ངོས་རྫོགས་པ་ལས། དེས་བྱང་ཆུབ་སེམས་དཔའ་ས་བཅུའི་རྒྱུན་
མཐའ་ལ་གནས་པ་རྣམས་ལའང་དེ་བཞིན་གཤེགས་པ་རྣམས་ཀྱིས་ཉེ་རྒྱུས་དབང་
བསྐུར་ཏེ་ཟླ་བ་རྡོ་རྗེའི་གདམས་པ་ཕོག་ནས་མངོན་པར་བྱང་ཆུབ་པ་ལྔ་ཡི་རིམ་པས་
སངས་རྒྱས་ནས་ཆོ་འཕྲུལ་རྣམ་པ་གསུམ་གྱིས་ཞིང་སྦྱངས་ནས་འོག་མིན་གྱི་དཀྱིལ་
འཁོར་མཐའ་དང་མུ་མེད་པའི་གནས་སུ་སངས་རྒྱས་པར་འདོད་ཅིང་། འདིར་ཉམས་
ལེན་སྐབས་མངོན་བྱང་ལྔ་སོགས་པ་བློས་བྱས་སྟོང་པའི་ཆོས་ཏིང་ངེ་འཛིན་བྱེ་བྲག་
པ་མི་དགོས་པར། གདོད་ནས་དག་པ་རང་བྱུང་གི་ལྷ་དང་སྔགས་ཀྱི་འཁོར་ལོ་དབྱེར་
མེད་ཡེ་རྫོགས་སུ་ཤེས་པ་ནི་རྫོགས་འཕགས་སོ། །དེ་ལྟར་ནའང་། ཡུལ་སེམས་དབྱེར་
མེད་འདོད་པ་ནི། །ཡོ་ག་དང་ཡང་མཐུན་པ་སྟེ། །བྱང་ཆུབ་ཆོ་འཕྲུལ་མི་འདོད་པས། །
ཡོ་ག་ལས་ཀྱང་ཁྱད་པར་འཕགས། །ཞེས་གསུངས་ཏེ་དཀའ་ཐུབ་རིགས་བྱེད་ཀྱི་
ཐེག་པ་གསུམ་མོ། །
ད་ནི་གསང་སྔགས་བླ་ན་མེད་པ་ལ་དབང་བསྒྱུར་ཐབས་ཀྱི་ཐེག་པ་རྣམས་ལས།
ཐོག་མར་ཆོས་ཀྱི་གཞིར་གྱུར་བ་བསྐྱེད་པ་མ་ཧཱ་ཡོ་ག་པ། ཐབས་ཕ་ཡི་རྒྱུད་གསང་
བ་འདུས་པ་སོགས་དང་། བདེ་མཆོག་འཁོར་ལོ་ལ་སོགས་པ་ཤེས་རབ་མ་ཡི་རྒྱུད་
དང་། དུས་ཀྱི་འཁོར་ལོ་ལ་སོགས་ཐབས་ཤེས་གཉིས་མེད་ཀྱི་རྒྱུད་ཐམས་ཅད་ཀྱི་
ཆིངས་དོན་ལས། འོད་གསལ་བའི་ཡེ་ཤེས་གཙོར་བྱས་ཏེ། དེ་ཡུལ་ཅན་དུ་བགྱིས་
ཤིང་མཉམ་པར་འཇོག་པའི་དགོས་དོན། སྣང་སྲིད་ཐམས་ཅད་གདོད་ནས། བདེན་
312



མན ངག རྫོགས་པ་ཆེན་པོའི་གནད་ཐོར་བུའི་སྐོར།
： གཉིས་དབྱེར་མེད་ལྷག་པའི་ཆོས་སྐུ་ཆེན་པོ་བློའི་སྤྱོད་ཡུལ་དང་བྲལ་བ་སྒྱུ་འཕྲུལ་དྲྭ་
， བའི་ལྷར་བཞུགས་ཤིང་འབྱམས་ཀླས་པ་ལ་བསལ་བཞག་སྤང་བླང་མེད་པར་སྟོན་
པའི་འོད་གསལ་ལམ་བྱེད་ནི་མཚུངས་པ་ཡིན། རྣལ་འབྱོར་ཆེན་པོ་དེ་དག་གིས་རིམ་
པ་དང་པོའི་སྐབས་སུའང་བཞིན་ལག་གི་རྣམ་པ་ཅན་གྱི་དྲང་དོན་བསྐྱེད་རིམ་གྱི་ནོམས་
ལྷར་ཞེན་དང་། རིམ་པ་གཉིས་པ་ལ་ཞུ་བདེས་དྲངས་པའི་བདེ་ཆེན་ལ་བདེ་སྟོང་སྦྱོར་
བ་སོགས་དཔེ་ཡི་ཡེ་ཤེས་བསྐྱེད་དགོས་པ་དང་། རིལ་འཛིན་དང་རྗེས་གཞིག་སོགས་
ཀྱིས་རླུང་རྣམས་བྱེད་བཅིང་དང་བཅས་ཏེ་དབུ་མར་བསྡུ་དགོས་པ་སོགས་ལས་འདིར་
དེ་དང་དེ་ལས་དངོས་པོར་འཛིན་པའམ་རྟོག་པས་རྟོག་པ་བསྒྱུར་མི་དགོས་པ་དགག་
སྒྲུབ་བྲལ་བས་མཚན་བཅས་ལ་རེ་དོགས་མེད་ཅིང་། ཡེ་ཤེས་ཀྱང་བཅར་ཕོག་ཏུ་ངོ་
སྤྱོད་པ་ལས་ཞུ་བདེས་བྱས་པའི་བདེ་བ་སོགས་ནི་བརྒྱལ་བ་དང་། གཉིད་དུས་ཀྱི་
འོད་གསལ་དང༌། རྣམ་རྟོག་སྔ་ཕྱིའི་བར་ལས་འཆར་ཡང་ངོས་མི་ཟིན་པས་ཕན་པ་
དང་བྲལ་བ་ཡིན་ཅིང་། མཉམ་པའི་འོད་གསལ་ངང་དུ་བྱ་བྱེད་རྩོལ་བཅས་ཐམས་
ཅད་རང་སར་བཞག་པས་ལས་རླུང་གི་རྒྱུན་ཐག་ཆོད་དེ། རླུང་ཡང་དབང་བསྐུར་རང་
འཇུག་པ་སོགས་ཀྱི་ཕྱིར་རྫོགས་འཕགས་ཏེ། བླ་མ་དམ་པས། བླང་དོར་མེད་པར་
སྤྱོད་པ་ནི། །མ་ཧཱ་དང་ཡང་མཐུན་པ་སྟེ། །དེ་ཉིད་དངོས་པོར་མི་འདོད་པས། །མ་ཧཱ་
ལས་ཀྱང་ཁྱད་པར་འཕགས། །ཞེས་པའི་དགོངས་དོན་ནོ། །
ཆོས་ཐམས་ཅད་ཀྱི་ལམ་ལྟ་བུར་གྱུར་པ་རྫོགས་པ་ཨ་ནུ་ཡོ་ག་ནི། རྒྱ་མཚོ་ཨར་ལ་
གཏད་པ་དང་། དབྱིངས་དང་ཡེ་ཤེས་དབྱེར་མེད་དུ་འདོད་པ་དང་། ཐབས་ལམ་འོད་
གསལ་རྩལ་དུ་བཏོན་ནས་བསྒོམས་པ་སོགས་མཚུངས་པ་ལ། རྗེས་སུ་རྣལ་འབྱོར་
དེ་ནི་ཡུལ་དང་ཡུལ་ཅན་གྱི་རྟེན་འབྱུང་རྒྱུ་འབྲས་གཉིས་སྣང་དུ་འཛིན་པ་ཡིན་ཅིང་།
313



ཀ༔ཐོག་སི་ཏུ་ཆོས་ཀྱི་རྒྱ་རཚོས་མཛད།
འདིར་དབྱིངས་དང་ཡེ་ཤེས་ཀྱི་སྣང་བ་ལའང་མཚན་ཉིད་སྤང་དགོས་པར་གསུངས་
ཤིང་ཆེད་དུ་བསྒྲུབ་པ་མེད་པས་འཕགས་ཤིང་རྫོགས་པ་སྟེ། རྗེ་བཙུན་ཤེས་རབ་
སེངྒེས། དབྱིངས་དང་ཡེ་ཤེས་འདོད་པ་ནི། །ཨཱ་ནུ་དང་ཡང་མཐུན་པ་སྟེ། །དེ་ཉིད་
རྒྱུ་འབྲས་མི་ལྟ་བས། །ཨ་ནུ་ལས་ཀྱང་ཁྱད་པར་འཕགས། །ཞེས་གསུངས་སོ། །
ད་ནི་ཆོས་ཐམས་ཅད་ཀྱི་འབྲས་བུ་ལྟ་བུར་གྱུར་པ་ཨ་ཏི་ཡོ་ག་ལ། ཤྲཱི་སེངྷ་དང་བེ་
རོའི་འགྱུར་ངེས་པ་ཡེ་ཤེས་གསང་བ་མན་ངག་གི་རྒྱུད་ལས། མཁའ་ལ་ཁྱུང་ལྡིང་
བཞག་པ་ནི། གཤོག་པ་ཐངས་བཅད་བྱ་གཞན་གཤོགས་པ་ཀུན་པའམ་གཡས་གཡོན་བསྐྱང་
པ་ལ་གོ །བཅད་ལྡིང་བ་དང་། རྩོལ་སྒྲུབ་ལྷབ་ལྷབ་སོགས་མེད་པར་ལྡིང་བ་དང་། འོག་
མ་ས་རྡོ་རི་བྲག་སོགས་ལ་ཐོགས་པ་མེད་པར་མཐོང་བར་ལྡིང་བ་དང་། བྱ་ཕྲན་གྱི་ཡོན་ཏན་
ཐམས་ཅད་ཡར་ལྡན་དུ་རྫོགས་པར་ལྡིང་བ་དང་། ནང་དུ་གཤོག་དྲུག་རྒྱས་པ་ལྟར།
ཞེས་དཔེ་ལྔ་དང་། རྣལ་འབྱོར་མི་རྟོག་བསྒོམ་པའི་ཚེ། ཤེས་པ་གཞན་གྱི་ཡུལ་སེམས་ཐ་
དད་དུ་བསྒོམས། འདིར་རིག་པ་ལྟ་སྟངས་གཉིས་མེད་ཡུལ་སེམས་ཐ་མི་དད་པར་དགོས། ཐང་
བཅད་མཉམ་པར་བཞག གཞན་ཏིང་ངེ་འཛིན་གྱི་དུས་སུ་བཅོས་བསླད་བྱེད་ལ་འདིར། རྩོལ་
སྒྲུབ་མེད་པར་མཉམ་པར་བཞག ཐེག་པ་འོག་མའི་དོན་མཐོང་ཞིང་རྫོགས་པའི་ཚུལ་དུ་
མཉམ་པར་བཞག ཐེག་པ་འོག་མའི་ལམ་འབྲས་བུར་པའི་སའི་ཡོན་ཏན་ཡར་ལྡན་མཉམ་
པར་བཞག རྣལ་འབྱོར་ལས་རྒྱའི་ཚུལ་རང་བཞིན་མ་རྟོགས་པར་ཀུན་ཏུ་བཟང་པོའི་བྱ་བའི་
དུ་བཞག ཅེས་དོན་ལྔ་སྦྱར་ཏེ་བཞག་ཐབས་ཀྱི་གདམས་ངག་བཤད་དེ་བསྒོམ་པའི་
ཚེ་ནའང་། ཀུན་རྫོབ་དགོས་པའི་ཚུལ་དུ་བསྟན་པ་ལྟར། རི་རབ་ཀྱི་རྩེ་ནས་བལྟས་
པའི་ཚེ་གླིང་བཞི་གསལ་བ་བཞིན་རྒྱ་ཆད་ཕྱོགས་ལྷུང་མེད་པའི་ལྟ་བའི་ངོས་ནས་ཐེག་
པ་ཀུན་མར་བལྟས་ཚེ་གསལ་བ། ནམ་མཁའ་འབྱུང་ཆེན་གཏོས་ཀྱི་གཞིར་འབྱུང་
314



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བ་བཞི་ཀ་འདུས་ལ་མ་འདྲེས་ཡོངས་སུ་རྫོགས་པ་བཞིན། ཐེག་པའི་རྒྱལ་པོ་གང་དུ་
འདི་ལ་ལྟོས་ནས་ངན་པར་འཇོག་པའི་འོག་མིའི་ལྟ་གྲུབ་ཐམས་ཅད་དབྱེ་བསལ་མེད་
པར་ཡར་མཉམ་ལ་མ་འདྲེས་ཤིང་ཡོངས་སུ་རྫོགས་པ་དང་། སྤྲིན་གྱི་ཚོགས་ཕྱོགས་
ནས་ལངས་ཡང་ནམ་མཁའ་གཅིག་གི་ཀློང་ན་ཡལ་བ་བཞིན་ཐེག་པ་རང་རང་གི་སྤྱོད་
པའི་བཟང་ངན་བྱེ་བྲག་སྣ་ཚོགས་པ་ཐམས་ཅད། ཐེག་པ་འདི་གཅིག་གི་སྤྱོད་པའི་
ཀློང་ཆེན་པོ་དར་ཐད་ཀར་རང་སར་གྲོལ་བ་དང་། ཕྱོགས་ཐ་དད་ནས་འབབ་པའི་
ཆུ་བོ་རྣམས། རྒྱ་མཚོ་ཆེན་པོ་གཅིག་གི་ནང་དུ་རོ་མཉམ་པ་ལྟར། ཐ་དད་པའི་རང་
རང་གི་སྒོམ་པའི་ཉམས་ཅི་མཆིས་པ་ཀུན། འདིའི་མི་བསྒོམ་སྒོམ་པ་ཆེན་པོ་གཅིག་
གི་ཀློང་ན་འདུ་ཞིང་། ཁང་བཟང་སྒོ་སྟོང་དང་ལྡན་པ་ལ་གང་ནས་འཇུག་ཀྱང་ནང་
དུ་ཕྱིན་པ་ལྟར། ཐེག་པ་གང་ནས་ཞུགས་ཀྱང་འདི་གཅིག་གི་འབྲས་བུའི་ནང་དུ་
སླེབ་འོང་བ་སྟེ། དེ་ལྟར་ན་རྫོགས་ཚུལ་ལ་ཡང་རྣམ་གཉིས་པ་ཏེ། མཐུན་པའི་ཚུལ་
གྱིས་རྫོགས་པ་དང་། འཕགས་པའི་ཚུལ་གྱིས་ཐེག་པ་རྣམས་གཅིག་གི་ཀློང་དུ་ཡོད་
ན་འགལ་ལོ་སྙམ་པའི་དོགས་པ་སྤོང་བ་རྣམ་པ་གཉིས་ཀྱིས་བསྟན་པ་ལགས་སོ། །
སྐབས་འདིར་སྒོམ་པ་དང་སྦྱོང་བའི་ངོས་ནས་རྫོགས་ཚུལ་སྨྲ་དགོས་མེད། ཕལ་ཆེར་
གོང་དུ་འདུས་ཤིང་གནས་འདི་ཀུན་ལ་སླད་ཀྱི་རྒྱ་ཆེར་འཆད་པར་སྤྲོའོ། །
གཏན་ཚིག་ཤེས་བྱ་ལ་གཏིང་མཐའ་མེད་པས་རྒྱ་ཆད་ཕྱོགས་ལྷུང་མེད་པའི་དགོངས་
པ༑ རྒྱ་ཆད་ཕྱོགས་ལྷུང་མེད་པས་མ་འདྲེས་ཡོངས་རྫོགས་ཀྱི་དགོངས་པ་སོགས་ཤེས་
ན་ངེས་པ་ཆེན་པོ་རྙེད་ནས་འོང་ངོ༌། །དེ་ལྟར་ན་ཨ་དཱི་གདོད་མའི་སྐད་དོད་ལ་ཟུར་
ཆགས་པ་ཨ་ཏི་ཡིན་ཅིང་སྔོན་གྱི་མཁས་པ་སོག་བཟློག་པ་དང་ཞྭ་ལུ་ལོ་ཆེན་དྷརྨ་པཱ་ལ་བྷ་དྲ་
མཆན་ལ་ལ་བཞེད། ཕལ་ཆེར་ཤིན་ཏུའི་སྐད་དོད་ལ་འཇུག་པར་མཛད་མོད། གང་
315



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
ལྟར་ཡིན་ཀྱང་རུང་སྟེ་དེ་ལ་ཀློང་དགུ་པོ་དག་བསྡུ་ན་སེམས་སྡེ་ཀློང་སྡེ་མན་ངག་གི་
སྡེ་དང་གསུམ། དེའང་གནས་ལུགས་མཇལ་བའི་ཡུལ་ཅན་མཉམ་བཞག་དྲི་མ་མེད་
པའི་ཡེ་ཤེས་ལ་འགལ་བ་མེད་ཅིང་མཐུན་ལ། གནས་སྐབས་འཇལ་བྱེད་ཀྱི་གཏན་
ཚིག་ཆེན་པོས་སྒོ་གང་ནས་འཁྲིད་པའི་ཚུལ་ལ་ནང་སེལ་མི་འདྲ་བ་སྔ་མ་ལས་ཕྱི་རིམ་
གྱིས་ཆེས་ཆེར་འཕགས་པར་གྲུབ་ལ། སྤྱི་ཡི་ཆིངས་གཞི་ཀ་དག་གི་ངོས་ནས། བླ་མ་
ཀཿཐོག་པས། ཤིན་ཏུ་རྣལ་འབྱོར་ལྟ་བ་ནི། རང་བཞིན་དེ་རྣམ་གཅོད་དུ་མཐའ་བཞི་ཅིག་
ཆར་དུ་སེལ་བའི་དབང་དུ་ཡིན་སྐྱེ་བ་མེད་པ་ཡིན། དེ་ཡོངས་གཅོད་དུ་ལྷུན་གྲུབ་འོད་གསལ་གྱི་
ཆ་ལ་འཇོག རོལ་པ་འགགས་པ་མེད་པ་ཡིན། །གཞི་སྔོན་དུ་སོང་ནས་ལམ་དེའི་ནང་དུ་འདུས་
བར། རིག་པ་རང་སར་གྲོལ་བ་ཡིན། །འཁྲུལ་ཆོས་རང་སར་ཞི་བ་ཡིན། །འབྲས་བུ་
རང་སྣང་ལྷུན་གྲུབ་ཡིན། །ཞེས་དང་སྙིགས་མའི་དུས་ཀྱི་ཐམས་ཅད་མཁྱེན་པ་ཤན་
པུ་རི་བས་ཀྱང་། ཚོགས་སེམས་སྡེ་དྲུག་ཡུལ་དུ་སྣང་བ་གང་ཤར་ཡང་། གདོད་ནས་
གྲུབ་པའི་གཉུག་མའི་ཡེ་ཤེས་ཏེ། །རང་ཀློང་སྡེ་ཞལ་བལྟ་ཞིང་བསྒོམ་མེད་མ་ཡེངས་
བར། །སྣང་མན་ངག་གི་སྡེ་བཞིའི་དོན་ལ་མཉམ་པར་འཇོག་པ་ཉིད། །རྫོགས་ཆེན་ཆོས་
ཀྱི་ཉམས་ལེན་གཙོ་བོ་ཡིན། །ཞེས་གསུངས་བ་ལྟར་ལགས་སོ། །དེ་སྐད་དུའང་རྒྱུད་
བཀོད་པ་ཆེན་པོར། ཡིད་ཅན་ཡིད་ཀྱི་རྩོལ་སྒྲུབ་མང་བ་ལ་གསུངས་རྣམས་ལ་སེམས་ཀྱི་
སྡེ༑ ༑ནམ་མཁའ་ཅན་ལ་ཀློང་གི་སྡེ། །རིམ་རྩོལ་བྲལ་ལ་མན་ངག་གོ །ཞེས་གསུངས་
པ་འདི་དག་ནི་ཁྱད་པར་ཤིང་རྟ་ཆེན་པོ་ཀུན་མཁྱེན་སྔ་ཕྱིའི་གསུང་དང་། རྩོལ་མེད་
ཀྱི་ཐེག་པ་སྨྲ་བ་རྣམས་ཀྱི་དགོངས་དོན་བརྟགས་ནས་སྤྲོད་ཡོད་དོ། །འདིར་ཕྱི་ལུང་
རིགས་སེམས་སྡེའི་དགོངས་པ་བཞིན་སྒྲོ་འདོགས་བཅད་དེ་ལྟ་བའི་གཞི་བཏིང་། ནང་
ཉམས་མྱོང་ཀློང་གི་སྡེ་དང་བསྟུན་ཏེ་བསྒོམ་པའི་རྣལ་འབྱོར་དུ་བྱ། གསང་བ་དེ་དག་
316



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གི་གེགས་མན་ངག་གི་སྡེས་བསལ་ནས་ལ་བཟླས་ཏེ་སྤྱོད་པ་སྣང་བ་བཞིའི་ས་མཚམས་
ཀྱིས་ལམ་མཐར་ཕྱིན་པར་བྱས་ན་ཚེ་འདི་ཉིད་ལ་རྡོ་རྗེའི་སྐུ་འགྲུབ་པར་འགྱུར་བས་
འདི་དག་མགོ་ཐུབ་ཀྱི་སོ་སོར་ལྟ་སྒོམ་སྤྱོད་འབྲས་ཁྱད་འཕགས་ཡོད་མོད་གཅིག་དྲིལ་
དུ་བྱས་ཚེ་རྫོགས་པ་ཆེན་པོ་ཞེས་པའི་མིང་དོན་མཚུངས་པ་ཞིག་འོང་ཞེས་བདག་ཅག་
གི་སྐྱབས་གནས་གཅིག་པུ་བདེ་བར་གཤེགས་པའི་བསྟན་པ་ཐ་མ་ལ་འགྲན་ཟླ་དང་
བྲལ་བ་ཀུན་མཁྱེན་བླ་མ་འོད་གསལ་སྤྲུལ་པའི་རྡོ་རྗེས་གསུངས་ཏེ་རྒྱ་ཆེ་བའི་དགོངས་
པ་མངའ་བའོ། །དེ་ལ་འཁོར་འདས་ཀྱི་ཆོས་ཐམས་ཅད་སེམས་ཉིད་གཅིག་པུའི་རོལ་
པར་རྒྱུ་རྐྱེན་རྩོལ་སྒྲུབ་ལས་འདས་པས་སྤང་བྱའི་མཐའ་ལས་གྲོལ་བ་མཚུངས་པས་
སེམས་སྡེ་མན་ངག་གིས་སྡེའི་ཀློང་ན་རྫོགས་ཀྱང་། དེས་སྣང་བ་སེམས་ཕྱོགས་ཁོ་
ནར་བཤད་བཤད་པས་མ་གོ་ན་སེམས་དངོས་པོའི་མཐའ་ལ་འགྲོ་བའི་ཉེན་ཡོད།
འདིར་ཡེ་ནས་དངོས་དངོས་མེད་གཉིས་ཀ་ཅི་ལའང་མ་ལྟོས་པས་སྤང་བྱ་ལས་གྲོལ་
བ་གཅིག་པུ་མིན་པས་ཁྱད་པར་དུ་འཕགས་པས་འཕགས་རྫོགས་སུ་ཡོད་དོ། །ཀློང་
སྡེ་ལ་ཆོས་ཅན་ཐམས་ཅད་ཆོས་ཉིད་ཀུན་ཏུ་བཟང་མོར་བརྡས་བཏགས་པའི་ཀློང་
ལས་འགྲོ་འོང་མེད་པས་སྐུ་གསུམ་རང་ཆས་སུ་དབྱིངས་ལས་མི་འགྱུར་བར་རྫོགས་
པས་གཉེན་པོའི་མཐའ་ལས་གྲོལ་བ་ཙམ་མཚུངས་པ་ལས། དེས་དངོས་པོ་མེད་པར་
འཆད་པ་ཤས་ཆེ་བས་མ་རྟོགས་ན་ཀློང་ན་མཐའ་བྲལ་ཚུལ་རྒྱ་ཆེར་འཆད་པ་ལ་འཛིན་
པས་བསླད་དེ་ཆད་པའི་ཕྱོགས་སུ་ལྷུང་ལ་ཉེ་བར་འོང་། འདིར་དབྱིངས་རིག་དབྱེར་
མེད་པའི་ལམ་ནས་ཐོད་རྒལ་སྣང་བ་བཞིས་ཁྱད་པར་དུ་བྱས་ཏེ་གཉེན་པོའི་མཐའ་
གྲོལ་གཅིག་པུ་མིན་པས་འཕགས་རྫོགས་སུ་མཆིས་སོ། །
མན་ངག་གི་སྡེ་དངོས་ནི། གཞི་ལམ་འབྲས་གསུམ་ཆོས་ཐམས་ཅད་ཀ་དག་དང་ལྷུན་
317



ཀཐོག་སི་ཏུ་ཆོས་ཀྱི་རྒྱ་མཚོས་མཛད།
གྲུབ་དབྱེར་མེད་པའི་དོན་རང་གི་མཚན་ཉིད་ཡིན་ལུགས་ལྟར་རྟོགས་པས་སྤངས་
གཉེན་གཉིས་ཀའི་མཐའ་ལས་གྲོལ་བ་གསང་བ་ཟབ་པ་མན་ངག་གི་སྡེ། དེ་ལ་ཨ་
ཏི༑ སྤྱི་ཏི། ཡང་ཏི་གསུམ་ཡོད་དེ་དོན་ལ་ཁྱད་ཆེན་པོ་མ་མཆིས་སོ། །དེ་ལྟར་ཀུན་
རྫོགས་ཐེག་པའི་གཞི། རྡོ་རྗེ་ཐེག་པའི་རྩ་བ་དབང་གིས་རྒྱུད་སྨིན་པར་བྱས། དམ་
ཚིག་གི་གཞི་བཟུང་། འཁོར་བའི་བྱ་བ་བཏང་། བྱང་ཆུབ་ཏུ་སེམས་བསྐྱེད་ནས་སྙིང་
རུས་ཕུར་ཚུགས་སུ་ཟབ་མོའི་དོན་བསྒོམ་པ་ལ་འཆི་བ་མྱུར་དུ་འོང་བ་དྲན་པས་ལྕགས་
བྱས་ཏེ་རང་གིས་མི་བསླུ་བར་གལ་ཆེའོ། །རྡོ་རྗེ་སེམས་དཔའ་ཤེས་རབ་འོད་ཟེར་
ཞབས་ཀྱིས། བྱ་བཏང་ཁས་ལེན་ཚེ་འདིའི་ཞེན་པས་འཆིང་དང་། འཁྲུལ་ཞིག་ཁས་
ལེན་གཟུང་འཛིན་དྲྭ་བར་ཆུད། །གྲུབ་ཐོབ་ཁས་ལེན་རྟོགས་པས་རྒྱུད་དབེན་པའི། །
སྤོང་བ་པ་དེ་འཇིག་རྟེན་སྒྱུ་མ་མཁན། ཞེས་གསུངས་པ་བཞིན་རང་རྒྱུད་ལ་ལེགས་
པར་བརྟགས་ནས་འདུལ་སྦྱང་བྱའོ། །སླར་སྨྲས་པ། ལ་ལ་ཁ་ན་ཡོད་ཀྱང་ཁོང་ན་
མེད། །འགའ་ཞིག་ཁོང་ཡོད་ཟོལ་བསྟན་ཁ་ལ་དབེན། །བདག་འདྲ་ཁ་ཁོང་གཉིས་
ཀར་ཡོད་མིན་ཀྱང་། །ཀུན་མཁྱེན་བླ་མའི་ཞབས་པད་སྙིང་དབུས་སུ། །བཀོད་མཐུས་
འདི་དག་སྨྲ་བྱེད་ལམ་ལས་ཐལ། །ལེགས་ཆ་སྲིད་ན་གསང་ཆེན་རྒྱུད་གདམས་མཐུ། །
སྔོན་རབས་མཁས་པས་བཀྲལ་བའི་བཤད་སྲོལ་ལ། །བརྐུས་ནས་བདག་གིར་བྱས་
པ་མ་ཡིན་ཅིང་། །རང་གི་གོ་ཚོད་ཅུང་ཟད་བརྗོད་པ་ལགས། །འཁྲུལ་པ་མཆིས་གྱུར་
མཁས་པ་རྣམས་ལ་བཤགས། །མ་ནོར་ལེགས་བཤད་སྲིད་ཚེ་རྫོགས་པ་ཆེའི། །
དོན་བཏུད་བསྟན་པ་རྒྱས་པའི་རྒྱུ་རུ་བསྔོ། །རང་གིས་མ་ཤེས་གཞན་ལ་གདམ་པ་
འདི། །འཕྱ་བའི་ཡུལ་ཡིན་འོན་ཀྱང་ཐེག་པའི་རྩེ། །ལྟ་བ་མཁའ་ལྡིང་རྒྱལ་པོའི་གཤོག་
རླབས་ཀྱིས། །གནས་ལུགས་གནམ་འཕང་མཐོང་བའི་ཚེ། །འཆད་ཉན་གཤོག་པ་
318



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བསྐྱོད་པའི་རྩ་ལ་བྲལ་ཡང་། །བདག་བློ་སྤགས་བྱིལ་བརྗོད་འདོད་ལྷབ་ལྷབ་བྱས། །
བཟོད་པར་མཛོད་ཅིག་ད་ལྟའི་མཁས་ཚོགས་ཀུན། །བདག་ཅག་སྐལ་བ་ཆེ་ལ་སྦྱར་
དུ་གསོལ། །ཞེས་པའང་རྣམ་འཕྱང་གི་ལོར་བགྲངས་བྱ་རང་ལོ་བཅོ་བརྒྱད་པའི་དུས།
ཚེས་གཅིག་བཀྲ་ཤིས་ཀྱི་ཉི་མ་ལ། ཡུལ་བྱང་ཕྱོགས་ཀྱི་གཏེར་ཆེན་བདུད་འཇོམས་པའི་འབངས་སུ་
གྱུར་པ་བླ་མ་རྒྱ་མཚོས་བསྐུལ་བའི་ངོར། ཀུན་མཁྱེན་བླ་མ་འོད་གསལ་སྤྲུལ་པའི་རྡོ་རྗེའི་བཀའ་དྲིན་གྱིས་
འཚོ་བ་ཤམ་པོ་རོང་གི་ཆོས་སྨྲ་བའི་གཟུགས་བརྙན་༧སི་ཏུ་ཆོས་ཀྱི་རྒྱ་མཚོའི་སྤྲིན་གྱིས་དཔལ་ཀཿཐོག་
གི་གནས་ནུས་ངོས་ཀྱི་གཙུག་ལག་ཁང་ཐར་པའི་གླིང་དུ་བློ་ཐོག་ནས་ཤམ་མར་སྦྱར་བ་དགེའོ།། དགེའོ།།
དགེའོ།།
319



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
༄༅། །ཕྱག་རྫོགས་དབྱེར་མེད་ཀྱི་གདམས་
ངག་ཉུང་བསྡུས་རབ་གསལ་
མེ་ལོང་བཞུགས། །
༄༅། །སེམས་ཀྱི་རྡོ་རྗེ་ཆོས་སྐུའི་ལང་ཚོ་ནི། །བླ་མ་བརྒྱུད་པའི་མན་ངག་མེ་ལོང་
ལས། །རབ་ཏུ་གསལ་བར་སྟོན་མཛད་བླ་མ་མཆོག །འཇམ་དཔལ་རྡོ་རྗེ་ཡོན་ཏན་
རྒྱ་མཚོ་མཆོད། །འདིར་ལྟ་བའི་མཐར་ཐུག་དམ་པའི་ཆོས་ཕྱག་རྒྱ་ཆེན་པོ་དང་། འོད་
གསལ་རྫོགས་པ་ཆེན་པོ་དབྱེར་མེད་དུ་ཉམས་སུ་ལེན་པར་འདོད་པའི་སྐལ་ལྡན་ཐར་
པ་དོན་དུ་གཉེར་བའི་སྐྱེས་བུ་རྣམས་ཀྱིས། ཐོག་མར་ཁོ་ནར་ཚེ་འདི་བའི་སྣང་ཤར་
དྲག་པོའི་བསམ་པ་བཟློག་པའི་སྒོ་ནས། ཕྱི་མ་ཕན་ཆད་ཀྱི་གཏན་བདེ་དོན་གཉེར་
གྱི་བསམ་པ་དྲག་པོ་བཅོས་མིན་རྒྱུད་ལ་སྐྱེ་བ་ཞིག་དགོས་ལ། དེ་ཡང་ཚེ་ཕྱི་མར་མངོན་
མཐོ་ལྷ་མིའི་བདེ་འབྲས་དོན་གཉེར་གྱི་བསམ་པ་ལེགས་སྨོན་ཙམ་གྱིས་ཀྱང་མི་ཕན་པ།
ཁམས་གསུམ་འཁོར་བ་ཐམས་ཅད། ཟག་བཅས་སྡིག་པ་གཙོ་བོར་གྱུར་པའི་བསླུ་
མེད་དཀར་ནག་ལས་ཀྱི་རྗེས་སུ་འབྲང་བས་ཁྱབ་པ་འདུ་བྱེད་ཀྱི་སྡུག་བསྔལ་དེས་
དྲག་པོ་དང་། འགྱུར་བའི་སྡུག་བསྔལ་དང་སྡུག་བསྔལ་གྱི་སྡུག་བསྔལ་ཏེ་སྡུག་བསྔལ་
ཅན་གྱི་གནས་རིས་ལས་མྱུར་དུ་ཐར་བར་འདོད་པའི་བསམ་པ་ཤུགས་དྲག་པོས་འབྲས་
བུས་སྡུག་བསྔལ་དང་། དེའི་རྒྱུ་ཀུན་འབྱུང་ཡིན་པར་ཤེས་ཤིང་། དེ་འགོག་པའི་ཐར་
པ་འབྲས་བུ་དང་། དེ་སྒྲུབ་པའི་ལམ་ཡན་ལག་ཡིན་པར་ཤེས་ནས་གྲོལ་བ་དོན་གཉེར་
གྱི་བསམ་པ་བརྟན་པོར་བྱ་བའི་ཕྱིར། རྙེད་དཀའ་ཞིང་དོན་ཆེ་བ་སངས་རྒྱས་བསྒྲུབ་
པའི་ཡང་རྟེན་དུ་གྱུར་པའི་མི་ལུས་ལ་དཀོན་པའི་འདུ་ཤེས་ཀྱིས་སྙིང་པོ་ལེན་འདོད་
320



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དང༌། སྙིང་པོ་ལེན་པ་དམ་པའི་ཆོས་སྒྲུབ་པ་དེའང་། སང་བྱ་དང་གནང་བྱའི་ཕྱི་བཤོལ་
དུ་མ་ལུས་པར་མྱུར་བ་ཉིད་དུ་སྒྲུབ་འདོད་ཀྱིས་ཚེ་མི་རྟག་པ་དང༌། ཆོས་ཐམས་ཅད་
མི་རྟག་ཅིང་མི་བརྟན་པའི་ངང་ཚུལ་ཡིད་ལ་ཤར་བས། འཁོར་བའི་ཕུན་འཚོགས་
གང་མཐོང་ཡང་། བད་མཁྲིས་ནད་ཅན་གྱི་མདུན་དུ་སྐྱུགས་ཟན་བཞགས་པ་ལྟར་
ཤེས་ནས་དེས་བློ་མི་བསླུ་བ་འདི་ནི། རྒྱལ་བའི་བསྟན་པ་ལ་ཞུགས་པ་རྣམས་ཀྱིས་
ཐོག་མ་ཁོ་ནར་མེད་ཐབས་མེད་པའི་སྐྱེས་བུ་ཆུང་ངུའི་བསམ་པ་དང༌། སྐྱེས་བུ་འབྲིང་
གི་བསམ་པ་ཞེས་བྱ་བ་ཡིན་ལ། དེ་ལྟ་བུའི་འཇིགས་རུང་འཁོར་བའི་སྡུག་བསྔ༌་་༌
ལས་སྐྱབས་དང་སྐྱོབ་པ་ཟླ་མེད་པ་དཀོན་མཆོག་རིན་པོ་ཆེ་རྣམ་པ་གསུམ་ཁོ་ནར་
ཡིན་ཅིང་། དེས་ན་སངས་རྒྱས་ཉག་གཅིག་སྐྱབས་དང་། དེའི་གསུངས་པའི་ཆོས་
ཐམས་ཅད་ཞི་སྒོ་གཉིས་སུ་མེད་པར་རྣམ་གྲོལ་ལམ་དུ་དོན་གཅིག་པར་ཤེས་ནས་
ཆོས་ལ་ལམ་དུ་བལྟ་བའི་སྒོ་ནས་ཆོས་དོན་གཉེར་བ་མི་ལྡོག་ངེས་པ་དང༌། དེ་སྒྲུབ་
པའི་གྲོགས་འཕགས་པའི་དགེ་འདུན་ལམ་སྒྲུབ་པའི་ཟླ་གྲོགས་སུ་ཤེས་པས་སྐྱབས་
འགྲོ་རྣམས་གཅིག་གཞིར་བཟུང་ནས། སྐྱིད་སྡུག་ཅི་བྱུང་ཡང་དཀོན་མཆོག་གི་ཐུགས་
རྗེར་ཤེས་པའི་ལམ་ཁྱེར་དང་ལྡན་པས་ཐེག་ཆེན་ལམ་གྱི་རྩ་བ། སྐྱེས་བུ་ཆེན་པོའི་
བསམ་པ་རྣམ་པར་དག་པའི་འཇུག་སྒོ་རྒྱལ་སྲས་རྣམས་ཀྱི་མེད་དུ་མི་རུང་བསམ་པ་
ཀུན་སློང་རྣམ་དག་རིན་ཆེན་བྱང་ཆུབ་ཀྱི་སེམས་བརྟན་པོར་བཟུང་བ་འདི་མདོ་སྔགས་
ཀྱི་ལམ་ཐམས་ཅད་ཀྱི་སྔོན་དུ་འགྲོ་བ་གལ་པོ་ཆེ་ཡིན་པས། ཕ་མཐའ་མེད་པའི་སེམས་
ཅན་གྱི་སྡུག་བསྔལ་ལ་དམིགས་ཏེ། དེ་རྣམས་བསལ་འདོད་དང་། དེ་རྣམས་ཐོག་
མ་མེད་པའི་དུས་ནས་ཕ་མ་ཡིན་པར་ལུང་རིགས་མན་ངག་ཚད་མས་གྲུབ་པ་དང༌།
དེ་ནས་ཕ་མར་བྱས་དུས་ཀྱང་། དེ་ལྟའི་ཕ་མ་བཞིན་དུ་དྲིན་ཆེན་པོས་བསྐྱངས་བ་ལ་
321



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད་
དམིགས་ནས། དྲིན་ལན་གཞལ་འདོད་དང་། སེམས་ཅན་ཡིད་འོང་གི་རྣམ་ལྡན་དུ་
ཤར་ནས་བདེ་བ་ལ་འགོད་འདོད་ཀྱིས་བྱམས་པ་དང་། སེམས་ཅན་ཐམས་ཅད་རང་
གཅིག་པུའི་རྫོགས་བྱང་ལ་འགོད་འདོད་ཀྱི་སྤྱོད་པ་ཕར་ཕྱིན་དྲུག ལྷག་བསམ་རྣམ་
དག་དང་དེའི་དོན་དུ་སྐོམ་པས་ཆུ་དང་བཀྲེས་པས་ཟས་དོན་གཉེར་གྱི་བློ་བཞིན་སེམས་
ཅན་གྱི་དོན་དུ་རང་ཉིད་སངས་རྒྱས་ཀྱི་གོ་འཕང་ཐོབ་འདོད་འབྲས་བུས་དམ་བཅའ་
བའི་སྨོན་སེམས་དང་། དེའི་ཆེད་དུ་རྒྱལ་སྲས་རྣམས་ཀྱི་སྤྱོད་པ་ཕར་ཕྱིན་དྲུག་ལ་སློབ་
འདོད་ཀྱིས་རྒྱུ་ལ་དམ་བཅའ་བ་འཇུག་པ་སེམས་བསྐྱེད་བཟུང་ནས་བདག་གཞན་
མཉམ་བརྗེ་དང་། བདག་བས་གཞན་གཅེས་དང་། རྒྱུ་འབྲས་མན་ངག་བདུན་ལྡན་
སོགས་ཁྲིད་ཡིག་རྣམས་ལས་ཇི་ལྟར་འབྱུང་བ་བཞིན་དུ་བློ་སྦྱོང་གོམས་པར་བྱ་བ་གནད་
དུ་གཅེས་སོ། །
དེའི་འོག་ཏུ་ཐོག་པ་མེད་པ་ནས་བསགས་པའི་སྡིག་ལྟུང་སྤྱི་དང་དམ་ཚིག་ཉམས་
ཆགས་བླ་མ་རྡོ་རྗེ་སེམས་དཔའ་རྟེན་ནམ་དཔང་པོར་བཀོད་པའི་སྤྱན་སྔར་སྟོབས་
བཞི་ཚང་བའི་སྒྲིབ་སྦྱོང་གལ་ཆེ་བ་དང་། ལུས་ལོངས་སྤྱོད་དུས་གསུམ་དགེ་བའི་
དངོས་པོ་བཅས་བདག་ཏུ་འཛིན་པའི་གཞི་གསུམ་བླ་མ་རྒྱལ་བ་སྲས་བཅས་ལ་ལྟོས་
མེད་དུ་འབུལ་ནུས་པ་ཚོགས་བསགས་མཎྜལ་གྱི་ཆོ་ག་དང་། ཁྱད་པར་དུ། དོན་དམ་
ལྷན་ཅིག་སྐྱེས་པའི་ཡེ་ཤེས་ནི། ཚོགས་བསགས་སྒྲིབ་པ་དག་པའི་ལག་རྗེས་དང་།
རྟོགས་ལྡན་བླ་མའི་བྱིན་རླབས་ཁོ་ན་ལས། ཐབས་གཞན་དག་གིས་རྟོགས་པ་མེད་
རིགས་བྱ། །ཞེས་གསུངས་པ་ལྟར། ཕྱག་རྫོགས་ཀྱི་རྟོགས་པ་ཁྱད་པར་ཅན་སྐྱེ་བ་ལ།
བྱིན་རླབས་དངོས་གྲུབ་ཐམས་ཅད་ཀྱི་རྩ་བ། གནས་ལུགས་སྟོན་པའི་དྲིན་ཅན་ཁྱབ་
བདག་བླ་མ་དམ་པ་སྙིང་གི་དབུས་སུ་བཀོད་དེ། མོས་གུས་ཀྱིས་སྒོམ་གསུམ་ཐ་མལ་
322



མན་ངག་རྫོགས་པ་ཆེན་པོའི་གནད་ཐོར་བུའི་སྒོར།
གྱི་སྣང་བ་འགགས་པས་བྱིན་རླབས་བཙན་ཐབས་སུ་འཕོ་བ་ལམ་ཟབ་མོ་བླ་མའི་
རྣལ་འབྱོར་འདི་ནི་གསར་རྙིང་གང་གི་ལུགས་སུའང་སྔགས་ཀྱི་ལམ་ཐམས་ཅད་ཀྱི་
རྩ་བ། མོས་གུས་སྒོམ་གྱི་མགོ་བོར་གྲགས་པ་བཞིན་གནད་ཆེ་བར་གསུངས་ཤིང་།
ཁྱད་པར་དུ་དྭགས་སྙིང་གི་བསྒྲུབ་བརྒྱུད་གོང་མ་རྣམས་ཀྱིས་གནས་ལུགས་མོས་གུས་
ཀྱི་རྟོགས་པའི་ལམ་བླ་མའི་རྣལ་འབྱོར་ཞེས་བསྔགས་པ་བཞིན། རང་ལ་བཀའ་དྲིན་
སུམ་ལྡན་བླ་མ་དེ་ལ། སྐུ་བཞིའི་དབང་ཕྱུག་ཏུ་བལྟ་བས་བཀའ་དྲིན་སངས་རྒྱས་ལས་
ལྷག་ཅིང་། ཐུགས་རྗེ་སངས་རྒྱས་དང་མཉམ་པ། ངོ་བོ་སངས་རྒྱས་ཐམས་ཅད་འདུས་
པའི་རང་བཞིན་དུ་བལྟ་བས། ཐ་མལ་མིང་འཛིན་གྱི་སྐྱོན་རྟོག་ལོག་ལྟའི་བློ་ངན་གཏན་
དུ་མ་ཤར་བས་ཅི་མཛད་ཆོས་སུ་ལེགས་མཐོང་གིས། རྩ་བ་བླ་མའི་སྐུ་གསུང་ཐུགས་
ཀྱི་དམ་ཚིག་མ་ཉམས་པར་བྱ་བ་ནི་ལམ་གྱི་གཞི་མའང་ཡིན་ནོ། །
དེ་ལྟ་བུའི་དུས་རྒྱུན་དུ་སྣང་བ་བླ་མ་ཡི་དམ་དབྱེར་མེད་ཀྱི་སྐུ། གྲགས་པ་བླ་མ་ཡི་
དམ་དབྱེར་མེད་པའི་གསུང་སྔགས་དྲན་རྟོག་ཐམས་ཅད་ཐུགས་སུ་བལྟ་བས། སྒོ་
གསུམ་སྐུ་གསུང་ཐུགས་ཀྱི་ལམ་ཁྱེར་དང་། བླ་མའི་རྡོ་རྗེ་གསུམ་དང་། རང་གི་སྒོ་
གསུམ་དབྱེར་མེད་དུ་བསྲེ་བས་དབང་ལེན་པ་དང་། ཁྱད་པར་བླ་མའི་ཐུགས་དང་
རང་གི་སེམས་དབྱེར་མེད་དུ་བསྲེ་བ་བྱིན་རླབས་དངོས་གྲུབ་ཐོབ་པའི་ལམ་གནད་
རྩ་བ་ཡིན་ནོ། །དེ་ལྟར་ཤེས་པའི་རྗེས་སུ་ཕྱག་རྫོགས་ཀྱི་རྟོགས་པ་བཞག་ཐབས་
ཀྱིས་སྐྱོངས་བ་གལ་ཆེ་བས་རྟོགས་པ་སྐྱོངས་བ་ལ་སྔོན་དུ་ངོས་ཟིན་ཅིང་ངོ་འཕྲོད་
དགོས་པས་ཐ་མལ་གྱི་ཤེས་པ་མ་བཅོས་པའམ། གཉུག་མའི་སེམས་དང་རང་བྱུང་
གི་རིག་པ་སོགས་སུ་གྲགས་པ་དོན་དུ་སེམས་ཀྱི་ཆོས་ཉིད་འདི་ངེས་ཟིན་དགོས་ཤིང་།
དེ་ངོས་བཟུང་བ་ལ། སེམས་ལ་བྱུང་གནས་འགྲོ་གསུམ་བརྟགས་པ་དང་། གནས་
323



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
འགྱུ་རིག་གསུམ་བརྟགས་པ་སོགས་སེམས་བདེན་མེད་སྟོང་ཉིད་སྤྲོས་བྲལ་ལམ། གཞི་
མེད་རྩ་བྲལ་དུ་གཏན་ལ་ཕབ་པ་ལ། སེམས་ཀྱི་ཁང་བུ་བཤིག་པའི་མན་ངག་གམ།
སེམས་ཚོལ་དུ་གྲགས་པ་འདི་མིང་རྐྱང་ཙམ་མ་ཡིན་པར་རང་སེམས་རང་ངོ་བལྟ་བས་
ལེགས་པར་སྤྱད་དེ། གཞི་མེད་རྩ་བྲལ་ཞེས། མ་བརྟགས་མ་སྤྱད་ན་ཆུ་ཟླ་ལྟར་འལ་
འོལ་འཆར་ཞིང་། བརྟགས་ཤིང་སྤྱད་ཚེ་ངོ་བཟུང་མི་རྙེད་པས་རང་ཡལ་འགྲོ་བ་འདི་
ལེགས་པར་ངོས་ཟིན་ཏེ་སེམས་དང་སྣང་བ་ཐམས་ཅད་ལ་བདེན་འཛིན་མི་སྐྱེ་བ་ཞིག་
དགོས་པ་ནི། དཔྱད་ནས་སྒོམ་པའོ། །
དེའང་ཕྱག་རྫོགས་གཉིས་ཀའི་ལུགས་ལ། ཡུལ་སྣང་བས་མི་འཆིང་བར། སྣང་བའི་
སྟེང་གི་ཞེན་པས་འཆིང་བས། དེ་དགག་སྒྲུབ་གཉིས་ཀ་མི་བྱ་བར། རང་ཡལ་རང་
གྲོལ་དུ་བལྟ་བ་མཚུངས་ཤིང་། དེ་ལ་སྒྲ་ཐལ་འགྱུར་ལས། ཤེས་རབ་ཕ་རོལ་ཕྱིན་
པའི་མཐའ། །སྣང་བ་ཐད་ཀར་གཅོད་ལ་འདུས། །ཞེས་སྣང་བའི་འཛིན་པ་ཐད་ཀར་
བཅད་ནས་བཞག་པས། ཞེན་པ་རང་གྲོལ་དུ་གསུངས་པ་དང་། ཏེ་ལོ་པས། བུ་སྣང་
བས་མི་འཆིང་ཞེན་པས་འཆིང་། །ཞེན་པ་ཆོད་ཅིག་ན་རོ་པ། །ཞེས་གསུངས་པ་གནད་
མཚུངས་པ་ཡིན་ནོ། །ཡང་ཕྱག་རྒྱ་ཆེན་པོ་ནི། ཆོས་ཅན་གྱི་སྣང་བ་གང་ཤར་ལ་ཆོས་
ཉིད་རྒྱས་པར་བཏབ་པ། སྣང་རིག་ངོས་བཟུང་དང་བྲལ་བའི་ངང་དུ་སྐྱེལ་བ་དང་།
རྫོགས་པ་ཆེན་པོ་ནི། ཆོས་ཅན་ཐམས་ཅད་ཆོས་ཉིད་རིག་པ་རང་བྱུང་གི་ཀློང་ལས་
འགྲོས་གཞན་མེད་པས། སྤང་བླང་དགག་སྒྲུབ་བྲལ་བའི་རིག་པ་ལ་ཚུར་རྫོགས་པས་
བསལ་བཞག་མེད་པའི་རིག་པ་རང་ངོ་སྐྱོང་བ་ཡིན་པའི་ཁྱད་པར་ཞེས་གྲུབ་མཐའ་
འཛུགས་དུས་ཁྱད་པར་འདྲ་བ་འབྱེད་ཀྱང་། ཉམས་ལེན་གྱི་སྟེང་ནས་གཉིས་ཀ་ཁྱད་
མེད་དོ། །
324



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཤེས་རིག་དགག་སྒྲུབ་མེད་པར་བསྐྱངས་དགོས་པ་དང༌། དེའང་དུས་གསུམ་གྱི་རྣམ་
པར་རྟོག་པའི་སྤྲོ་བསྡུ་བྲལ་བར་ཐད་ཀའི་རིག་པ་མ་བཅོས་པ་དེ་དྲན་པས་མི་བརྗེད་
ཙམ་གྱི་ངང་ལ་འཚོ་བ་དང་། རེ་དོགས་ཐམས་ཅད་ཀློད་དགོས་པ་ལ་ཁྱད་པར་མེད་
པ་ནི། བྲམ་ཟེ་ཆེན་པོས། འཇུར་བུའི་བཅིངས་པའི་སེམས་ཉིད་འདི། །ཀློང་ན་གྲོལ་
བར་ཐེ་ཚོམ་མེད། །ཅེས་དང་། དགའ་རབ་རྡོ་རྗེས། ཤར་བའི་དུས་ན་མཉམ་ཤར་
བཟང་ངན་མེད། །གྲོལ་བའི་དུས་ན་མཉམ་གྲོལ་བཟང་ངན་མེད། །ཅེས་གསུངས་
པ་གཉིས་འདྲ་བ། ཕྱག་རྒྱ་ཆེན་པོས། རྣམ་རྟོག་ངོ་བོ་ཆོས་སྐུར་གསུངས་པ་དང་།
རྫོགས་ཆེན་པས། སེམས་རིག་པའི་རང་རྩལ་ཡིན་པས་དགག་སྒྲུབ་མི་དགོས་པར་
རང་ཡལ་རང་གྲོལ་གསུངས་པ་གནད་གཅིག་སྟེ། རྗེ་རྒོད་ཚང་པས། སྐྱེ་བོ་ཙ་ནའི་
ཤེས་པ་འདི། །ཆོས་ཀྱི་སྐུ་རུ་འདུག་པ་ལ། །བླ་མས་བསྟན་ཀྱང་མི་དགོས་པར། །
རང་གི་ཤེས་སུ་གཤའ་བ་ལ། །ཞེས་དང་། རྗེ་བཙུན་མི་ལས། རྟོག་པ་སྔ་ཕྱིའི་སོ་
མཚམས་ན། །ཡེ་ཤེས་རྒྱུན་དུ་འཆར་ཏེ་བྲོད། །ཅེས་གསུངས་པ་དང༌། ཀུན་མཁྱེན་
ཀློང་ཆེན་པས། གནས་ལུགས་མཛོད་ལས། གང་ལྟར་འགྱུས་པ་རང་བབ་ལྷུག་པར་
ཞོག །འགྱུ་འཕྲོའི་ཐོག་ནས་ཆོས་ཉིད་དགོངས་པ་གསལ། །ཞེས་གསུངས་པ་རྣམས་
དོན་གནད་གཅིག་ཏུ་འདུག་གོ །ད་འཇོག་པས་བསྒོམ་པ་ལ་བཞག་ཐབས་ཐམས་
ཅད་ཚུར་བསྡུ་ན། ཨོ་རྒྱན་རིན་པོ་ཆེས། འདི་ལྟར་ཡིད་ཀྱི་ཡུལ་དུ་འགྱུ་བ་ཡི། །ཉོན་
མོངས་དུག་ལྔའི་རྟོག་པ་ཅི་ཤར་ཡང་། །སྔོན་བསུ་རྗེས་དཔྱོད་བློ་ཡིས་བཅོས་མི་
གཞུག །འགྱུ་བ་རང་སར་བཞག་པས་ཆོས་སྐུར་གྲོལ། །རིག་པ་རང་གྲོལ་གྱི་བླ་མ་
ལ་གསོལ་བ་འདེབས། །གསུངས་པ་ལྟར། འདས་པའི་རྟོག་པ་རྗེས་མི་བཅད། མ་
འོངས་པའི་མདུན་མི་བསུ། ད་ལྟ་བའི་རྟོག་པ་ཐད་ཀར་དགག་སྒྲུབ་མེད་པའི་རང་
325



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
བབས་སུ་བཞག་པས། སུམ་བྲལ་བཞི་ཆ། རྟོག་པ་ངོས་བཟུང་མེད་པ་དེ་ཡི་ཚེ།
གང་ཟག་དང་ཆོས་ཀྱི་བདག་འཛིན་དང་། བདེན་འཛིན་དང་། བདེན་མེད་དུ་འཛིན་
པ་སོགས། འཛིན་པ་ཐམས་ཅད་དབུ་མ་པ་ལྟར་རེ་རེ་ནས་བཀག་མ་དགོས་པར་རིག་
སྟོང་བསམ་གྱིས་མི་ཁྱབ་པ་གཏད་སོ་ཐམས་ཅད་དང་བྲལ་བའི་ངང་དུ་རང་གྲོལ་བ་
ནི༑ བྱ་བརྒྱ་འུར་རྡོ་གཅིག་གིས་དཀྲོགས་པ་ལྟར། བདེན་འཛིན་ཐམས་ཅད་དུས་
གཅིག་ལ་ཆོད་པའི་ཕྱག་རྫོགས་ཀྱི་ཁྱད་ཆོས་ཟབ་མོ་ཡིན་ནོ། །དེ་ལྟ་བུའི་ངང་སྐྱོང་
ཞིང་སྒོམ་རྒྱུ་རྡུལ་ཙམ་མེད་ཀྱང་། ཡེངས་སུ་སྤུ་ཙམ་མེད་པ་ཞེས་བྱ་བ་ཡིན་པས།
དུས་དང་རྣམ་པ་ཀུན་ཏུ་དྲན་པའི་རྒྱང་སོ་འཛུགས་ནས། མ་ཡེངས་ཙམ་གྱི་ངང་ལ་
དམིགས་གཏད་རྡུལ་ཙམ་མེད་པ་ནི། ཇི་སྐད་དུ། ཤེས་རིག་རང་ཚུགས་ཟིན་པ་མཆོག་
ཏུ་ལྷག །གསུངས་པ་ལྟར་རོ། །དེ་ལྟ་བུའི་ངང་དུ་གཟུགས་སྣང་སྟོང་སྒྲ་གྲགས་སྟོང་
སོགས་དང་། ཚོར་བ་བདེ་སྡུག་སོགས་མྱོང་མཁན་གྱི་ཤེས་པའི་ངོ་བོར་ཤེས་པ་རང་
གིས་ཅེར་གྱིས་བལྟས་པས། རང་གྲོལ་ཚུགས་མི་ཐུབ་པས། བདེན་འཛིན་གྱི་འཁྲུལ་
པ་འཇིག་པ་ནི། སྣང་ཞེན་ཐད་ཆད་དམ། ཕྱག་རྒྱ་ཆེན་པོའི་གནས་ལུགས་ལྷན་སྐྱེས་
སམ། རྫོགས་ཆེན་ཀ་དག་གི་དགོངས་པ་ཡིན་ནོ། །དུས་རྒྱུན་དུ་བཟང་ངན་རྟོག་ཚོགས་
གང་ཤར་གྱི་རྗེས་སུ་མི་འབྲང་བར་བཟོད་མེད་ལྷུག་པའི་ངང་དུ་ཀློང་དེ་བཞག་པ་འདི་
ནི་སྒོམ་གྱི་སྙིང་རྡོ་ལགས་སོ། །རང་གི་རྒྱུད་ལ་ཉམས་མྱོང་མི་མངའ་ཡང་། །བརྒྱུད་
ལྡན་བླ་མའི་ཞལ་ལུང་མང་ཐོས་ཡང་། །ཕྱག་རྫོགས་དབྱེར་མེད་གཏམ་གྱི་སྦྱོར་བ་
འདིས། །ཁྱེད་ཐུགས་གནས་ལུགས་ངང་ལ་གཡོ་མེད་ཤོག །འདི་ཙམ་ལས་བྲི་ཁོམས་མ་
བྱུང་། རྗེས་སོར་ཕུལ་བའི་རྟེན་འབྲེལ་བྱེད། ཅེས་དཔལ་སྤུངས་སྒྲུབ་ཁང་ནས། འཇང་པ་བླ་མ་ཡོན་
ཏན་གྱིས་གསུང་བསྐུར་ངོར། ཀཿཐོག་སི་ཏུ་ཆོས་ཀྱི་རྒྱ་མཚོས་ཕུལ་བ་དགེ་ལེགས་འཕེལ།
326



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །འོད་གསལ་རྫོགས་པ་ཆེན་པོའི་ཉམས་ལེན་གྱི་
ཁྲེགས་ཆོད་ལྟ་བའི་ངོ་སྤྲོད་དང་བཞག་ཐབས་
རིན་པོ་ཆེ་ནོར་བུའི་མེ་ལོང་ཞེས་
བྱ་བ་བཞུགས་སོ། །
༄༅། །ཆོས་ཀུན་གཟིགས་པའི་ཡེ་ཤེས་མཁའ་དབྱིངས་སུ། །མཁྱེན་བརྩེའི་འོད་སྣང་
འབུམ་ཕྲག་བརྡལ་བ་ཡིས། །ཐོག་མེད་སྒྲིབ་པའི་མུན་སྟུག་འབུམ་བསལ་ནས། །ཕན་
བདེའི་པདྨོ་རྒྱས་མཛད་བླ་མར་འདུད། །སྔོན་དགེའི་རྩ་བ་བརྟེན་པའི་དལ་འབྱོར་
ལུས། །སྐྱོན་བྲལ་ཡོན་ཏན་འབྲས་བཟང་དཔག་བསམ་ཤིང་། །འོད་གསལ་ཡེ་ཤེས་
སྙིང་པོའི་དགའ་ཚལ་དུ། །ངེས་དོན་སེམས་ཀྱི་རྡོ་རྗེར་ལྟ་བར་རིག །འཕགས་པ་འཇམ་
དཔལ་དྲི་མེད་བཤེས་གཉེན་ཉིད། །འདིར་ལྔ་བརྒྱའི་ཐ་མ་ལ་མཁས་ཤིང་མཆོག་གི་
དངོས་གྲུབ་བརྙེས་པའི་དགེ་བའི་བཤེས་གཉེན་དགེ་སློང་རྡོ་རྗེ་འཛིན་པའི་ཚུལ་གྱིས་
གངས་ཅན་བོད་ཡུལ་ཡོངས་རྫོགས་བསྟན་པའི་དཔལ་མགོན་ཆེན་པོར་བསམ་བཞིན་
སྐུ་སྲིད་པ་ཉེ་བར་བཟུང་བ། བདག་ཅག་གི་བླ་མ་དམ་པ། ཆོས་བཞིན་དུ་གཏམ་སྟོན་
ཅིང་། དོན་བཞིན་དུ་གདུལ་བྱ་བསྐྱངས་བ། མཚན་བརྗོད་པར་དཀའ་བ་ཀུན་མཁྱེན་
བླ་མ་འཇམ་དབྱངས་མཁྱེན་བརྩེའི་དབང་པོའམ། པདྨ་འོད་གསལ་མདོ་སྔགས་
གླིང་པ། འོད་གསལ་སྤྲུལ་པའི་རྡོ་རྗེ་ཉིད་དགུང་གྲངས་བཅུ་དྲུག་བཞེས་པར། དག་
པ་འོད་གསལ་གྱི་སྣང་བ་ལ། ལྷོ་ནུབ་རྔ་ཡབ་པདྨ་འོད་ཀྱི་གཞལ་མེད་ཁང་ཆེན་པོར་
ཨོ་རྒྱན་ཆོས་ཀྱི་རྒྱལ་པོ་མཚོ་སྐྱེས་རྡོ་རྗེའི་གསུང་ཚིགས་སུ་བཅད་པ་གཅིག་གིས།
327



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
རྫོགས་པ་ཆེན་པོ་མཐའ་དག་གི་འགགས་གནད་བསྡུས་ཏེ་ཀ་དག་ཁྲེག་ཆོད་ཀྱི་གདམས་
པ་སྩལ་བ་ནི། གཟུང་བའི་ཡུལ་གྱིས་མ་གོས་ཤིང་། །འཛིན་པ་རྟོག་པས་མ་སླད་པར། །
རིག་སྟོང་རྗེན་པར་བསྐྱངས་བ་ནི། །དུས་གསུམ་རྒྱལ་བའི་དགོངས་པའོ། །ཞེས་
གསུངས་པའི་དོན་ཉམས་སུ་ལེན་པ་ལ། སྔོན་འགྲོ་དཔྱིད་ལས་དང་འདྲ་བར་རྟོག་
པ་རྩད་བཅད་པ། དངོས་གཞི་དབྱར་ལས་དང་འདྲ་བར་སེམས་ཉིད་ངོ་སྤྲད་དེ་བཞག་
ཐབས། རྗེས་སྟོན་ལས་དང་འདྲ་བར་དྲན་རྟོག་རང་གྲོལ་དུ་ལམ་ཁྱེར་བསྟན་པས་
ཡོན་ཏན་གྱི་རྩལ་ཁ་ཕྱོགས་མེད་དུ་རྒྱས་ཚུལ་ལོ། །དང་པོ་ནི། དལ་འབྱོར་རྙེད་དཀའ།
མི་རྟག་འཆི་དྲན། ལས་རྒྱུ་འབྲས། འཁོར་བའི་ཉེས་དམིགས་ཏེ། བློ་ལྡོག་བཞི་ཡི་
དོན་གནད་རྩ་བ་འཁོར་བ་ལས་ངེས་འབྱུང་གི་བློ་བཅོས་ཏེ་ཐར་འདོད་ཀྱི་བསམ་པ་
ཚེ་འདིའི་སྣང་བ་ལ་ཞེན་ཆགས་བཅད་པར་བྱ། དེ་ནས་བླ་མ་ཨོ་རྒྱན་ཉིད་སྐྱབས་
གནས་དཀོན་མཆོག་ཀུན་འདུས་ཚེ་འདི་ཕྱི་བར་གསུམ་གྱི་སྐྱབས་ཡུལ་སངས་རྒྱས་
མ་ཐོབ་ཀྱི་བར་དུ་ལེགས་ཉེས་ཅི་བྱུང་ཁྱེད་མཁྱེན་རེ་ལྟོས་རྩེ་གཅིག་པས་སྐྱབས་འགྲོ་
ཐར་ལམ་གྱི་རྩ་བ་སངས་རྒྱས་ཀྱི་བསྟན་པའི་འཇུག་སྒོ་རྒྱུད་དང་འདྲེས་ངེས་དང་།
ཁྱད་པར་ཆོས་ཅི་བྱེད་ཐེག་པ་ཆེན་པོར་འགྲོ་བ་ལ་ཐམས་ཅད་མཁྱེན་པའི་ལམ་གྱི་
རྩ་བ་བྱང་ཆུབ་ཀྱི་སེམས་རིན་པོ་ཆེ་གལ་ཆེ་བས། ཚེ་འདི་ཡི་ཕ་མས་གཙོ་བྱས་ནམ་
མཁའི་མཐའ་དང་མཉམ་པའི་སེམས་ཅན་ཐམས་ཅད་སངས་རྒྱས་ཀྱི་སར་འགོད་པའི་
དོན་དུ་སངས་རྒྱས་ཀྱི་གོ་འཕང་སྐྱོན་ཀུན་ཟད། ཡོན་ཏན་ཀུན་ཐོབ་པར་བྱའོ་སྙམ་
པ་སྨོན་པ་སེམས་བསྐྱེད་དང་། དེ་ཐོབ་པའི་ཆེད་དུ་རྫོགས་པ་ཆེན་པོ་ཉམས་སུ་ལེན་
སྙམ་པའི་འཇུག་པ་སེམས་བསྐྱེད་དེ། སེམས་ཅན་སྡུག་བསྔལ་མཐའ་དག་ལ་མི་བཟོད་
པའི་སྙིང་རྗེས་དྲངས་བའི་གཞན་ཕན་དོན་གཉེར་གྱི་སེམས་བསྐྱེད་པར་བྱའོ། །དེ་
328



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ནས་རྟོགས་པའི་ཡེ་ཤེས་རང་རྒྱུད་ལ་སྐྱེ་བའི་གེགས་ཚེ་རབས་ཐོག་མེད་ཀྱི་སྡིག་ལྟུང་
དང་ཚེ་འདིའི་དམ་ཚིག་ཆགས་ཉམས་ཀྱི་སྒྲིབ་པ་སྦྱོང་བའི་ལམ་དཔལ་རྡོ་རྗེ་སེམས་
དཔའི་བསྒོམ་བཟླས་དང༌། ཡེ་ཤེས་སྐྱེ་བའི་མཐུན་རྐྱེན་བསོད་ནམས་དང་ཡེ་ཤེས་
ཀྱི་ཚོགས་རྫོགས་པར་བྱེད་པ་མཎྜལ་འབུལ་བའི་རྣལ་འབྱོར་དང༌། ཁྱད་པར་དུ་རྡོ་
རྗེའི་ཡེ་ཤེས་ཟབ་མོའི་རང་ཞལ་མཐོང་བའི་རྒྱུ་ཐུན་མོང་མིན་པ་བྱིན་རླབས་བླ་མའི་
རྣལ་འབྱོར་གྱིས་བླ་མ་ཉིད་སངས་རྒྱས་ཐམས་ཅད་འདུས་པའི་ངོ་བོ། ཡོན་ཏན་སངས་
རྒྱས་དང་མཉམ་པ། བཀའ་དྲིན་སངས་རྒྱས་ལས་ལྷག་པར་ཐག་བཅད་དེ། དད་པ་
དང་མོས་གུས་གདུང་ཤུགས་དྲག་པོའི་གསོལ་བ་བཏབ་པ་དང༌། དབང་བཞི་བླང་
ཞིང་ཐུགས་ཡིད་བསྲེ་བ་རྣམས་རང་གང་མོས་པའི་གཏེར་ཁ་གང་ཡང་རུང་བའི་སྔོན་
འགྲོ་བླ་མའི་རྣལ་འབྱོར་གྱིས་ལུས་ངག་ཡིད་གསུམ་ཐ་མལ་གྱི་འཁྲུལ་སྣང་བླ་མ་དང་
ཡི་དམ་ལྷ་ཡི་གསང་བ་གསུམ་དུ་དག་པར་སྦྱང་བ་ལ་བསླབ་པར་བྱའོ། །
དེ་ནས་འཁོར་འདས་ཐམས་ཅད་གང་ལ་སྣང་བའི་ཡུལ་ཅན་རང་གི་སེམས་འདི་མ་
བརྟག་མ་དཔྱད་ན། དང་པོར་ཕྱི་གཟུགས་སྒྲ་དྲི་རོ་རེག་བྱ་སོགས་ཚོགས་དྲུག་གི་
ཡུལ་ཅན་ལས་ཚུར་ཤར་བ་དང་། ནང་དུ་རང་གི་སེམས་སྔ་མའི་ཉེར་ལེན་གྱིས་རྣམ་
རྟོག་ཕྱི་བའི་རྒྱུན་སྐྱེ་བ་དང་། བར་དུ་ལུས་ལ་རྣམ་ཤེས་གནས་པར་མི་གསོན་པོའི་
ཐ་སྙད་བཏགས་ཤིང་། ཕྱི་ཡུལ་རྗེས་སུ་འབྲང་མོད། ནང་རང་ལུས་ལ་གནས་པ་དང་།
ཐ་མ་སྐད་ཅིག་རིམ་བཞིན་འགྱུར་ཞིང་འཕོས་ཏེ། སྔ་མའི་སེམས་འགགས་ཏེ་མེད་
པའོ། །ཕྱི་མའི་སེམས་སྐྱེ་ཞིང་དེ་འདྲ་རྒྱུན་འགྲུབ་པས། ཇི་སྲིད་ལུས་ལ་སེམས་གནས་
རིགས་མི་གསོན་པོ་ཟེར་བ་དང་། ལུས་ལ་སེམས་མི་གནས་པས་མི་ཤི་བའི་ཐ་སྙད་
བརྟགས་ཀྱང་། དོན་དམ་པར་དཔྱད་ཅིང་བསམ་མནོ་ཞིབ་ཏུ་བགྱིས་ན། དང་པོར་
329



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
འབྱུང་བའང་མ་གྲུབ། ཕྱི་ཡུལ་ནི་དངོས་པོ་གཟུགས་དབྱིབས་ཁ་དོག་ཅན། ནང་འཛིན་
པའི་སེམས་ནི་དངོས་མེད་ཡིན་ཅིང་། མིག་གིས་གཟུགས་མཐོང་བའི་དུས་གཟུགས་
ཁོ་རང་ཚུར་འོང་བ་དང་། སེམས་ཁོ་རང་ཕྱིར་མ་སོང་ཡང་། གཟུགས་སྣང་བ་མིག་
ལ་ཤར་བའི་རྐྱེན་གྱིས་གཟུང་བའི་ཡུལ་གྱིས་སེམས་ལ་གོས་ཏེ། འཛིན་པའི་སེམས་
ཀྱིས་གཟུགས་ཕར་འཛིན་པ་མ་གཏོགས། ཡུལ་ལས་སེམས་པ་སྐྱེས་མིན་ཏེ། སེམས་
ཁོ་རང་གི་རྒྱུན་ཙམ་དེ་ཡི་གོང་ནས་ཡོད་པ་ཡིན་པའི་ཕྱིར། ནང་གི་སེམས་ལས་སེམས་
ཀྱི་རྒྱུན་བྱུང་བའང་དོན་ལ་མིན་ཏེ། རིགས་མི་འདྲ་བའི་སེམས་སྔ་མ་དེ་གར་སོང་མེད་
པར་སེམས་ཕྱི་མ། སྔ་མའི་དེ་དང་གཏན་ནས་མི་འདྲ་བའི་སེམས་ཞིག་གང་ནས་བྱུང་
མི་ཤེས་པར་ཤེས་པར་སྐྱེ་བར་སྣང་བ་ལས། དོན་ལ་སྐྱེས་སྙམ་པར་བསམས་ཀྱང་།
སེམས་སྐྱེ་བ་མེད་དེ་སྐྱེ་བ་ཡོད་མེད་ཡིན་མིན་ཅི་བསམ་ནའང་སེམས་ཀྱི་སྣང་བ་མི་
བདེན་རྫུན་སྣང་འབའ་ཞིག་མ་གཏོགས། སྐྱེ་རྒྱུའི་སེམས། སྐྱེ་བའི་ཡུལ་སྣང་ཐམས་
ཅད་བདེན་པར་མ་གྲུབ་པས་སྐྱེ་བའི་རྒྱུ་མཚན་བསམས་ཏེ་ཕར་དེད་ན་མི་རྙེད། དེ་
ཚུགས་མི་ཐུབ་པར་ཞིག་ནས་འགྲོ་མ་བརྟགས་རང་གར་སྐྱེས་འདྲ་བ། སྐྱེ་བ་རང་
སྟོང་སྐྱེ་མེད་མིང་མེད་བརྗོད་བྲལ་བསམ་མེད་བློ་འདས། གཞི་མེད་རྩ་བྲལ་སྟོང་པར་
ཤེས་པ། ངོ་བོ་སྐྱེ་མེད་ཆོས་ཀྱི་སྐུའོ། །བར་དུ་རང་གི་ལུས་མགོ་མཇུག་ཐམས་ཅད་
ལ་ལུས་འཛིན་གྱི་ཤེས་པས་རིལ་པོ་གཅིག་ཏུ་ཞེན་པ་ངའམ། བདག་འཛིན་ནི་སྲས་
ཡུང་གཅིག་ཅེས་ཞེན་པ་ལྟར། དུ་མ་སིལ་བུ་ལ་གཅིག་འཛིན་གྱི་བློ་ཞིག་ལས་དོན་
དུ་བདེན་པར་མ་གྲུབ་ཅིང་། དང་པོར་སྐྱེ་བ་མེད་ན་བར་དུ་གནས་པའི་ཡུལ་ཡང་
མེད་པས་ནང་དུ་སེམས་གནས་སོ་སྙམ་ན་ཕྱི་རུ་ཤར་ཞིང་། ཕྱི་རུ་ཤར་འགྲོའོ་སྙམ་ན།
ནང་དུ་གནས་པ་ལྟ་བུ་དོན་དུ་ཕྱི་ནང་བར་མེད་གནས་ས་བདེན་པར་མ་གྲུབ་སྟེ། གནས་
330



ར་ན་ངག་རྫོགས་པ་ཆེན་པོའི་གནད་ཐོར་བུའི་སྐོར།
lD
མེད་འགག་མེད་ལོངས་སྤྱོད་རྫོགས་སྐུའོ། །ཐ་མ་ཡུལ་སྣང་ལ་སེམས་སྣ་ཚོགས་སུ་
ཤར་ནས་འགྲོ་བ་ལྟར་འཆར་ཡང་རྣམ་རྟོག་འཕྲོ་འདུའི་རྩལ་སྣང་ཙམ་ལས་དོན་ལ་
འགྲོ་རྒྱུ་དང༌། འགྲོ་ཡུལ། འགགས་པ་གང་ཡང་བདེན་པ་མ་གྲུབ་སྟེ། སེམས་ཀྱི་ངོ་
བོ་ནི་འཕོ་འགྱུར་མེད་པའི་སྟོང་པ་གནས་ལུགས་ཀྱི་གཤིས་ཡིན་པས། སེམས་གཏད་
མེད་ངོ་བོའི་གཞི་ཀློང་དུ་ཐིམ་འགྲོ་བ་ལས། འགྲོ་སའམ་འགགས་སའམ། ཡུལ་དངོས་
པོར་ཨ་འཐས་པ་ཞིག་མི་རྙེད་པས། སེམས་སྟོང་ལ་དབྱེར་མེད་འགྲོ་འོང་མེད་པ་
སྤྲུལ་སྐུ་སྟེ། དེ་ལྟར་གཞི་ལམ་འབྲས་གསུམ་དབྱེར་མེད་སེམས་ཉིད་གཉུག་མའི་
གཤིས། སྐུ་གསུམ་རང་ཆས་ཚང་བའི་ཀློང་དུ། སེམས་ཀྱི་སྐྱེ་འགག་གནས་གསུམ་
མམ་བྱུང་གནས་འགྲོ་གསུམ་དུ་འཛིན་པའི་ཁང་བུ་གཏིབས་པས། ཡོད་མེད་འཛིན་
པའི་རྟོག་པ་གཏད་མེད་དུ་ཞིག བློས་བྱས་འཁྲུལ་བའི་རྫུན་རྐུབ་བུད། ཡུལ་སྣང་
སེམས་འཛིན་གྱི་རྩ་བ་བཅད་པས་སེམས་ཀྱི་ཆོས་ཉིད་གཞི་མེད་རྩ་བྲལ་སེམས་ཀྱི་
ངོ་བོ་ཡིན་ཡིན་ལུགས་སྤྲོས་པ་ཀུན་དང་བྲལ་བ། སྨྲ་བསམ་བརྗོད་མེད་ཁས་ལེན།
ཀུན་བྲལ་གྱི་སྟོང་ཉིད་རྟག་ཆད་ཀུན་བྲལ་དབུ་མའི་ལྟ་བ་དཔྱད་པས་གཏན་ལ་ཕབ་
སྟེ་དབུ་མར་འཛིན་པའང་གཤིས་ནས་ཆོས་ཐམས་ཅད་ཀྱི་ཆོས་ཉིད་གང་དུའང་མ་གྲུབ་
པས། བློས་ཅིའང་མི་འཛིན། གང་དུའང་མི་དམིགས། ཅིའང་མི་འཛིན་པའི་ངང་ལ་
བློ་ལྷོད་དེ་བཞག་གོ །གཉིས་པ་ལ། རྡོ་རྗེའི་ཚིག་དང་པོས་ཕྱི་སྤང་བྱའི་མཐའ་ལས་
གྲོལ་བའི་ཡེ་ཤེས་གཙོ་བོར་སྟོན་པ་རྫོགས་ཆེན་སེམས་ཀྱི་སྡེ། རྡོ་རྗེའི་ཚིག་རྐང་གསུམ་
པས་དབྱིངས་རིག་ཆ་མཉམ་སྟོན་ཅིང་། སྤང་གཉེན་གཉིས་ཀའི་མཐའ་ལས་གྲོལ་
བ་རྫོགས་ཆེན་མན་ངག་གི་སྡེ། རྡོ་རྗེའི་ཚིག་རྐང་བཞི་པས་ཐུན་མོང་དེ་གསུམ་ཀའི་
བཞག་ཐབས་བསྟན་ནས་དེ་གསུམ་ཀ་འགལ་མེད་དགོངས་པ་ཡོངས་རྫོགས་སུ་བསྟན་
331



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
པའི་ཚིག་འདི་ནི་ཚིག་ཉུང་ཡང་དོན་རྒྱ་ཆེན་པོ་ཡིན་ཏེ། ཨ་ཏི་བཀོད་པ་ཆེན་པོ་ལས།
ཡིད་ཅན་རྣམས་ལ་སེམས་ཀྱི་སྡེ། །ནམ་མཁའ་ཅན་ལ་ཀློང་གི་སྡེ། །རིམ་རྩོལ་བྲལ་
ལ་མན་ངག་སྡེ། །ཞེས་གསུངས་སོ། །
དང་པོ་ནི། དེ་ཡང་མིག་གི་ཡུལ་དུ་སྣང་བའི་ཕྱི་ནང་སྣོད་བཅུད་དངོས་པོ་ཐམས་ཅད་
སྣང་ཡང་བདག་འཛིན་མེད་པ་གསལ་སྟོང་དང་། རྣ་བའི་ཡུལ་དུ་གྲགས་པའི་སྙན་
དང་མི་སྙན་སྒྲ་རྣམས་གྲགས་སྟོང་ཡིན་པས། ཡུལ་སྣང་དགག་སྒྲུབ་མི་དགོས་ཏེ།
དེས་མཚོན་བཟུང་བའི་ཡུལ་སྣའི་ཡུལ་དུ་དྲི། ལྕེ་ཡི་ཡུལ་དུ་རོ། ལུས་ཀྱི་ཡུལ་དུ་རེག་
བྱ༑ ཡིད་ཡུལ་གྱི་ཆོས་གང་ཡང་སྣང་
། སྣང་མེད་ཐམས་ཅད་རང་གི་སེམས་སྣང་ཡིན་
པ་ལ། སེམས་བཅོས་བསླད་མེད་པ་རང་བྱུང་གི་ཡེ་ཤེས་སུ་རྫོགས་པས། ཡུལ་རྗེས་
སུའང་མི་འབྲང་། ཡུལ་སྣང་བཀག་པའང་མེད་པར་ཐད་ཀར་བཞག་པས། རིན་ཆེན་
གསེར་གླིང་དུ་རྡོ་ཕལ་པ་མེད་པ་གསེར་ཡིན་པ་ལྟར། ཐམས་ཅད་རང་བྱུང་གི་ཡེ་ཤེས་
ཡིན་པས་སྤང་བྱ་ཅི་ཡང་མེད་དེ། འཁོར་བ་ཉིད་མྱང་འདས། སེམས་ཅན་ཉིད་སངས་
རྒྱས། སྡུག་བསྔལ་ཉིད་བདེ་ཆེན། ཉོན་མོངས་ཉིད་ཡེ་ཤེས། རྣམ་རྟོག་ཉིད་ཆོས་སྐུ།
སྣང་བ་ཉིད་སྟོང་པ་ཡིན་པས། གཟུང་བའི་ཡུལ་གྱིས་མ་གོས་པའི་རང་བྱུང་ཡེ་ཤེས་
རྒྱ་ཆད་ཕྱོགས་ལྷུང་མེད་པར་འཆར་བ་དེ་ནི་མ་འདྲེས་ཡོངས་རྫོགས་ཀྱི་དགོངས་པ་
ཡིན་ཞིང་། དེ་ལྟར་ཤེས་པའི་ཡིན་ལུགས་རང་བབ་ལ་རང་གནས་སུ་བཞག་པས་
ཆོས་སྐུ་རང་གནས་ཐུགས་ཕྲད་ཡེ་ཤེས་རང་འཁྲུངས་ཀྱི་དགོངས་པ་ཞེས་བྱ་བ་ཡིན་
ཏེ༑ དེ་ལ་ནི་གཟུང་བའི་ཡུལ་གྱིས་མ་གོས་ཤིང་། ཞེས་གསུངས་སོ། །
དེའང་སེམས་སྡེའི་སྨོན་ལམ་ལས། ཆོས་ཉིད་དངོས་པོ་མེད་པའི་ཡེ་སྟོང་འདི། །ལྟ་
བ་འདི་དང་མི་འབྲལ་འགྲོགས་པར་ཤོག །ཅེས་སོགས་གསུངས། གཉིས་པ་དེ་ལྟར་
332



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
སྤང་བྱ་དེས་བཞག་པའི་གཉེན་པོ་དང་། ཡུལ་དེས་བཞག་པའི་ཡུལ་ཅན་གྱི་འཛིན་
པའི་རྟོག་པའང་མ་གྲུབ་སྟེ། བདག་གཞན་འཁོར་འདས། སངས་རྒྱས་སེམས་ཅན།
སྡུག་བསྔལ་མཐར་ཐུག མནར་མེད་དམྱལ་བ་ནས་བདེ་བའི་མཐར་ཐུག སངས་
རྒྱས་ཀྱི་བདེ་བའི་བར་བདེ་བ་དང་སྡུག་བསྔལ། ཉོན་མོངས་དང་ཡེ་ཤེས། རྣམ་རྟོག་
དང་ཆོས་སྐུ་ཆོས་ཅན་དང་ཆོས་ཉིད། སྣང་སྟོང་སོགས་གཉིས་སུ་ཕྱེ་བའམ་གཉིས་
སུ་འཛིན་པ་དང་། གཉིས་མེད་འཛིན་པ་ཐམས་ཅད་སེམས་རྣམ་རྟོག་གི་རི་མོ་ཡུལ་
ལ་ལྟོས་ནས་བཏགས་པ་ལས། དོན་ལ་ཀློང་ཆེན་པོ་ཆོས་ཀྱི་དབྱིངས་རབ་འབྱམས་
ཆོས་ཉིད་ཀུན་ཏུ་བཟུང་མོའི་ཀློང་མུ་མཐའ་དང་བྲལ་བ་སྟེ། མིང་མེད་མཐའ་སྟོང་།
ཐིག་ལེ་ཉག་གཅིག གཏད་མེད་ལྷུན་མཉམ་གྱི་ངང་དུ་རང་ཞིག རང་གྲོལ་ཏེ། སྟོང་
པའི་དབྱིངས་འཛིན་པའི་རྟོག་པ་གང་གིའང་མ་བསླད་པས་སྟོང་པར་གོ་མཁན། སྤྲོས་
བྲལ་དུ་ཤེས་མཁན་སོགས་བློ་ཐམས་ཅད་བློ་འདས་ཆོས་དབྱིངས་སུ་ཞིག་པས་གཉེན་
པོའི་མ་བསླད་པ་ལ། འོད་གསལ་སྟོང་པའི་དབྱིངས་སུ་འཛིན་པའི་མུ་མཐའ་ཐམས་
ཅད་དུས་མཉམ་དུ་གྲོལ་བའམ་ཞིག་པས་གསལ་ལ་མི་རྟོག་པའི་ཀློང་ཆེན་པོར་ངང་
འབྱམས་ཡེ་བབས་ལ། རང་བཞག་དགོངས་པ་རང་གནས་རྡོ་རྗེ་སེམས་དཔའ་རང་
འཁྲུངས་ཀྱི་དགོངས་པར་བཞུགས་པས། འཛིན་པའི་རྟོག་པས་མ་བསླད་པར་ཞེས་
གསུངས་པར། སེམས་ཅན་སངས་རྒྱས་ཀྱི་ས་ལ་བར་མ་ཆད་པར་འགྲོ་བའི་རྣ་རྒྱུད་
རྡོ་རྗེ་ཟོམ་པའི་དོན་ནོ། །
གསུམ་པ་ནི་རྫོགས་ཆེན་གྱི་དོན་འདས་རྗེས་རྡོ་རྗེའི་ཚིག་གསུམ་དུ་སློབ་དཔོན་དགའ་
རབ་རྡོ་རྗེས་འཇམ་དཔལ་བཤེས་གཉེན་ལ་གདམས་ཏེ། ངོ་རང་ཐོག་ཏུ་སྤྲད་པ།
ཐག་གཅིག་ཐོག་ཏུ་བཅད་པ། གདེང་གྲོལ་ཐོག་ཏུ་བཅའ་བ་གསུམ་གསུངས་ཏེ། དེ་
333



ཀཿཐོག་སི་ཏུ་ཆོས་ཀྱི་རྒྱ་ར་མོས་མཛད།
ལྟར་གཟུང་འཛིན་གཉིས་དང་ངང་གིས་བྲལ་བ། སྤང་གཉེན་གཉིས་ཀའི་མཐའ་ལས་
གྲོལ་བ། རེ་དོགས་ཀྱི་གོལ་སྒྲིབ། དགག་སྒྲུབ་ཀྱི་འཆིང་བ་ཡེ་ནས་མ་ཞུགས་པའི་
རང་བབ་མ་བཅོས་གཉུག་མའི་གནས་ལུགས་ལྷུག་པ་དེ། རྟོག་པ་འཕྲོད་གནས་གང་
གི་དུས་སུའང་རང་གི་རང་ཚུགས་མ་བོར། འགྱུར་མེད་འདུས་མ་བྱས་ཀྱི་རིག་པ་སྟོང་
པའི་རང་བཞིན་ཅན་དུ་བཞུགས་པ་རྩོལ་བས་འབད་ཅིང་བྱས་པའི་ཆོས་སམ། བསྒོམས་
དང་སྒྲུབ་འདོད་བློ་ཡི་མི་མཐོང་བར། མ་བྱས་མི་རྩོལ་མི་བསྒོམ་རང་བབ་བཞག་ན་
རང་གི་ཆོས་ཉིད་ངང་གིས་གསལ་བ་དེ་རིག་པའི་ཡེ་ཤེས་ཡིན་ནོ། །དེ་ནི་ངོ་བོ་སྟོང་
པ་ཀ་དག་གི་ཡེ་ཤེས། རང་བཞིན་འོད་གསལ་འཁོར་འདས་མ་འགགས་པ་ལྷུན་གྲུབ་
ཀྱི་ཡེ་ཤེས། ཐུགས་རྗེ་ཀུན་ཁྱབ་དེ་གཉིས་དབྱེར་མེད་ཀྱི་ཡེ་ཤེས་ཏེ། གཞིར་གནས་
ཀྱི་ཡེ་ཤེས་སུམ་ལྡན་ཞེས་བྱ་བ་ཆོས་ཐམས་ཅད་རང་བྱུང་རིག་སྟོང་གི་ཡེ་ཤེས་གཅིག་
གི་ངང་དུ་རྫོགས་པས་སངས་རྒྱས་སྒོམ་པོའི་མ་མཛད། སེམས་ཅན་སྒྲིམ་པོས་མ་
བཅོས། རྣམ་རྟོག་སེམས་ཀྱིས་མ་བསླད། སེམས་ལས་འདས་པའི་ཡེ་ཤེས་ལུང་
ལས་མ་བྱུང་བའི་མན་ངག་གི་དོན་དང་། འདུས་མ་བྱས་རྒྱུ་ལས་མ་བྱུང་བའི་སངས་
རྒྱས་ཀུན་བཟང་གི་དགོངས་པ་ནི། སེམས་དང་སེམས་ཉིད་ཀྱི་ཟླས་ཕྱེ་བའི་སེམས་
ཉིད། རྣམ་ཤེས་དང་ཡེ་ཤེས་ཀྱི་ཟླས་ཕྱེ་བའི་ཡེ་ཤེས། སེམས་དང་རིག་པས་ཟླས་
ཕྱེ་བའི་རིག་པ། ཀུན་གཞི་དང་ཆོས་སྐུ་ཟླས་ཕྱེ་བའི་ཆོས་སྐུ། ཆོས་ཅན་དང་ཆོས་
ཉིད་ཀྱི་ཟླས་ཕྱེ་བའི་ཆོས་ཉིད་ཡིན་ལ། དེ་སྒྲིབ་བྱེད་དང་མི་མཐོང་བར་བྱེད་པའི་
སེམས་ནི། རགས་པ་དགེ་སྡིག་ལུང་མ་བསྟན། རྟོག་པ་ཐམས་ཅད། ཕྲ་བ་མིང་རང་
མཚན་པ་འཛིན་པ་སྟེ། སྟོང་པ་ཡིན་སྙམ། གོ་བ་བློ་འདས། སྤྲོས་བྲལ་བརྗོད་མེད།
དམིགས་མེད་ཕྱོགས་སུ་འཛིན་པའི་འོག་འགྱུ་རྟོག་པ་ཕྲ་མོ་སྟེ། མདོར་ན་བྱས་བཅོས་
334



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བཏགས་ཞེན་སྣང་ཞེན་ཐམས་ཅད་སེམས་ཡིན་ལ་ཤན་འབྱེད་པའི་དུས་སུ་སེམས་
རིག་མ་འདྲེས་པར་ཤན་ཕྱེད་དེ། ལ་བཟླ་བའི་སྐབས་ཆབ་རོམ་ཆུ་ལས་མ་འདས་པ་
ལྟར། སེམས་རིག་པའི་རྩལ་ཡིན་ཞིང་མ་བཅོས་རིག་པའི་ངང་དུ་རང་བབས་སུ་
རྫོགས་པའི་རྫོགས་པ་ཆེན་པོ་ངོ་རང་ཐོག་ཏུ་སྤྱད་པའོ། །
ཐག་གཅིག་ཏུ་བཅད་པ་ནི། དེ་ལྟར་རིག་སྟོང་རང་ངོ་ཤེས་པས་མི་སྒོམ་པ་དང་། མ་
ཡེངས་པས་རྗེན་པར་བསྐྱངས་དགོས་ཏེ། ཡོངས་སུ་སྐད་ཅིག་མེད་པ་རིག་པའི་ངང་
མ་ཤོར་བ་ལ་སྒོམ་རྒྱུ་སྤུ་ཙམ་མེད་པར་ལྟ་སྒོམ་གྲུབ་མཐའི་ཁས་ལེན་སོགས་འཛིན་
པའང་ངང་གིས་ཞིག་པས་དབྱིངས་ལས་མ་གཡོས་པའི་བློ་འདས་ཀྱི་དྲན་པ་ལས་མ་
གཡོས་པ་ལ་མན་ངག་སྡེའི་སྤང་གཉེན་དབྱེར་མེད་དབྱིངས་རིག་ཆ་མཉམ་གྱི་གནད་
འདུས་པས། རིག་སྟོང་རྗེན་པར་བསྐྱང་བ་ནི་ཞེས་གསུངས་སོ། །
བཞི་པ་ནི། དེ་ལྟར་རྫོགས་པ་ཆེན་པོ་སྡེ་གསུམ་ཀའི་བཞག་ཐབས་ནི། འདས་པའི་
རྣམ་རྟོག་གིས་རྗེས་མི་གཅོད། མ་འོངས་པའི་རྣམ་རྟོག་གིས་མདུན་མ་བསུ། ད་ལྟ་
བའི་རྟོག་པ་ལ་དགག་སྒྲུབ་བཅོས་བསླད་མི་བྱ་བ་ཡིན་ཏེ། དུས་གསུམ་རྟོག་པའི་
འཁྲུལ་སེམས་བྲལ་བའི་འོད་གསལ་བཞི་ཆ་ཞེས་མཚོན་པ་ཚིག་ཙམ་དུ་བསྟན་གྱི་དོན་
དུས་གསུམ་རྟོག་པ་བཀག་པའང་མིན། བཞི་ཆ་མི་རྟོག་པ་སྒྲུབ་པའང་མིན་པའི། མ་
བཅོས་གཉུག་མའི་རིག་པ་རང་ངོ་ཤེས་ཙམ་པ་ལྟ་སྒོམ་རྒྱུན་ཁྱེར་ཐམས་ཅད་འགགས་
ཡིན་པས། ལུས་མི་འགུལ་བ་རང་བབས་སུ་བཞག ངག་མི་སྨྲ་བ་པི་ཝང་ཐག་པ་གཅོད་
པ་ལྟར་རྒྱུན་གཅོད་ནས། ཨོ་རྒྱན་པདྨས། འདི་ལྟར་ཡིད་ཀྱི་ཡུལ་དུ་འགྱུ་བ་ཡི༔ ཉོན་
མོངས་དུག་ལྔའི་རྟོག་པ་ཅི་ཤར་ཡང༔ སྔོན་བསུ་རྗེས་དཔྱོད་བློ་ཡི་བཅོས་མི་གཞུག༔
འགྱུ་བ་རང་སར་བཞག་པས་ཆོས་སྐུར་གྲོལ༔ རིག་པ་རང་གྲོལ་གྱི་བླ་མ་ལ་གསོལ་
335



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
བ་འདེབས༔ གསུངས་པ་ལྟར། གང་ཤར་ལ་བསལ་བཞག་མེད་པར་ཐད་ཀར་
བཞག་གོ །དེ་ལྟར་ན་ཕྱི་བར་སྣང་སྟོང་པ། རྟེན་མེད་ཀྱི་ནམ་མཁའ་ལ། གསང་བ་
རིག་པ་བཅོས་བསླད་མེད་པ་ཆོས་ཉིད་ཀྱི་ནམ་མཁའ། བར་མིག་གཡོ་མེད་རང་བབས་
བཞག་པའི་རྩ་སྦུབས་དངས་བས་གསལ་དངས་ཕྱེད་པའི་བར་གྱི་ནམ་མཁའ་མཚམས་
སྦྱར། ནམ་མཁའ་སུམ་ཕྲུགས་སུ་བཞག་པའི་དུས་གསུམ་འཛིན་བྲལ་ལྟ་སྒོམ་དུས་
གསུམ་སངས་རྒྱས་ཐམས་ཅད་ཀྱི་དགོངས་པའི་མདོ་འདུས་པས། དུས་གསུམ་རྒྱལ་
བའི་དགོངས་པའོ། །ཞེས་གསུངས་ཏེ། གུ་རུའི་རྡོ་རྗེའི་གསུངས་ལེའུ་བདུན་མར། ཕྱི་
ལྟར་གཟུང་བའི་ཡུལ་སྣང་དག་པ་དང༔ ནང་ལྟར་འཛིན་པའི་སེམས་ཉིད་གྲོལ་བ་
དང༔ བར་དུ་འོད་གསལ་རང་ངོ་ཤེས་པ་རུ༔ དུས་གསུམ་བདེ་གཤེགས་རྣམས་ཀྱི་
ཐུགས་རྗེ་ཡིས༔ བདག་འདྲའི་རང་རྒྱུད་གྲོལ་བར་བྱིན་གྱིས་རློབས༔ ཞེས་གསུངས་
པ་ཡིན་ནོ། །
གསུམ་པ་ནི། དེ་ལྟར་མཉམ་པར་འཇོག་པའི་དུས། གང་ཤར་གྱི་རྟོག་ཚོགས་སྤྲིན་
ནམ་མཁའ་ལ་དེངས་པ་ལྟར་རང་སར་གྲོལ་ནས་འགྲོ་བས། རྟོག་པ་འཕྲོ་བ་ལ་སྐྱོན་
དང་། གནས་པ་ལ་ཡོན་ཏན་དུ་འཛིན་མི་དགོས་པར་ཆོས་ཉིད་རང་ངོ་ཤེས་ཙམ་ལ་
འཇོག་པས། ཆོས་ཉིད་འགྱུར་བ་མེད་པའི་གདེང་ཆེན་སེམས་རྫོགས་པས། བུ་ཆུང་
གི་རྩེད་མོར་མི་རྒན་གྱི་སྣང་ཐག་མེད་པ་ལྟར་བཞག་པས། ཡེ་ནས་གྲོལ་བ་ལ་ཆེད་
བཀྲོལ་མི་དགོས། རང་གྲོལ་བ་ལ་བཅོས་མི་དགོས། ཤར་བ་དང་གྲོལ་བ་དུས་མཉམ་
པས་རྩིས་གདབ་མི་དགོས། ཅེར་གྱི་གྲོལ་བས་བཀག་གྲོལ་མི་དགོས་པས། འགྱུ་བ་
རང་ཡལ་ལ་གོམས་པས། ཟག་པ་དང་འཁྲུལ་པ་རང་ཟད་ཉིད། གདེང་གྲོལ་ཐོག་ཏུ་
བཅའ་བ་སྟེ་དེ་ལྟར་བསྐྱང་པས། མངོན་ཤེས་སོགས་རིག་རྩལ་གྱིས་ཡོན་ཏན་ཕྱོགས་
336



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
མེད་དུ་རྒྱས་པར་འགྱུར་བ་ཡིན་ནོ། །ཐུན་ལས་ལྡང་བ་ན་དགེ་རྩ་སེམས་ཅན་ཐམས་
ཅད་ཀྱི་དོན་དུ་བསྔོ་སྨོན་གྱིས་རྒྱས་འདེབས་བྱ། དུས་ཐམས་ཅད་དུ་སྲིད་པའི་འཁྲུལ་
སྣང་མ་ལུས་པ་གཞོམ་པའི་གནས་ལུགས་དོན་གྱི་འཇམ་དཔལ་རྡོ་རྗེ་སེམས་དཔའི་
དེ་ཁོ་ན་ཉིད་རང་བྱུང་ཡེ་ཤེས་ཆེན་པོ་རང་བབ་ལྷུན་རྫོགས་རང་ངོ་ཤེས་པས་བྱ་བརྒྱ་
འུར་རྡོ་གཅིག་གིས་འདེད་པའི་དཔེས་གཟུང་འཛིན་གྱི་ཀུན་རྟོག་བརྒྱ་ཕྲག་ཐད་ཀར་
ཆོད་པའི་ཁྲེགས་ཆོད་ཀྱི་ཉམས་ལེན་དབུ་མ་ལྟར་སྟོང་ཞེན་གོ་བའི་བློ་ཡུལ་དུ་མ་ལུས།
ཕྱག་ཆེན་ལྟར་རྒྱས་འདེབས་གཉེན་པོའི་རྟོག་པར་མ་སོང་། རྫོགས་ཆེན་སེམས་ཀློང་
ལྟར་དབྱིངས་རིག་ཕྱོགས་སུ་མ་གོལ་བའི་རྫོགས་པ་ཆེན་པོ་མན་ངག་གི་སྡེ་བའི་རིག་
པ་རྐྱང་འདེད་ཉིད་ཡིན་གང་ཡང་མ་ཡིན་ལ། སྤྲོས་བྲལ་དབུ་མ། གནས་ལུགས་ཕྱག་
ཆེན་རྫོགས་པ་ཆེན་པོ་སྡེ་གསུམ་མཐར་ཐུག་མན་ངག་སྡེའི་དབྱིངས་རིག་ཆ་མཉམ་
གྱི་རྫོགས་ཆེན་ལ་ཐམས་ཅད་ཚང་བ་འདུས་ཤིང་རྫོགས་པས་ཀུན་འདུས་ཞེས་བྱ་བའམ།
ཀུན་ཡིན་གང་ཡང་མིན་པ་ཞེས་བྱ་བ་ནི། རང་སྣང་རིས་མེད། ས་ལམ་གཅིག་ཆོད་
གུ་ཡངས་བློ་བདེ། རྒྱ་ཡན་ཅོག་བཞག ཁྱབ་བརྡལ་ལྷུན་འབྱམས་ནམ་མཁའི་འཁོར་
ཡུག་སྒོམ་མེད་ལ་སྐྱིད་ཉལ་རྒྱབ་པས། ས་ལམ་གྱི་རྩི་གྲངས་མང་པོའི་ངལ་བ་མ་ལྟོས་
པར། ཀུན་བཟང་ཡངས་པ་ཆེན་པོའི་ཀློང་དུ་བློ་ཟད་ཆོས་ཟད་ཀྱི་སངས་རྒྱས་རང་
གནས་གཏིང་གསལ་དུ་འགྱུར་བ་ལགས་སོ། །དེ་ལྟར་གདམས་པའི་སྙིང་པོ་རིན་
ཆེན་གཏེར། །ཉོན་མོངས་འདམ་ལས་བཏོན་ཏེ་སེམས་ཉིད་དབྱིག །རང་བཞག་རྒྱལ་
མཚན་རྩེ་ལ་ལེགས་མཆོད་ན། །དོན་གཉིས་ལྷུན་གྲུབ་འདོད་དགུ་ཅིག་ཆར་འཇོ། །
གྲུབ་པ་སྟོང་གིས་བསྔགས་པ་དབེན་པའི་རིར། །མ་རུང་སེམས་ཀྱི་གླང་པོ་ཡན་དུ་
ཆུག །ཡེ་ཤེས་རིག་པའི་ཀློང་ཡངས་དགག་སྒྲུབ་བྲལ། །ཆོས་ཉིད་རང་གནས་ངོ་
337



ཀཿཐོག་སི་ཏུ་ཆོས་ཀྱི་རྒྱུ་རཚོས་མཛད།
ལས་འདའ་བ་མེད། །ཀྱེ་ཧོ། འཁོར་བའི་གྲོང་ལས་ཐར་པའི་གནས་སུ་ཕྱོགས། །
དོན་གཉིས་སྒྲུབ་པའི་ནོར་བུ་རང་ལ་ཡོད། །སྒོམ་མེད་ཡིན་ཡང་ཡེངས་མེད་མ་བསྐྱང་
ན༑ །ཡེངས་མ་ལམ་ལ་ཆོས་ཉིད་མི་མཐོང་བས། །ད་ནི་མི་ཚེ་སྤྲིན་བར་ཉི་ཞུར་འདིར། །
དོན་མེད་བྱ་ལས་སྣ་ཚོགས་ཀུན་སྤངས་ཏེ། །ཡེངས་མེད་སྐུ་གསུམ་རྒྱལ་བའི་ཕོ་བྲང་
ཆེ༑ །སེམས་ཉིད་རྡོ་རྗེ་གདན་དུ་མི་འགུགས་སམ། སྔོན་བྱོན་དམ་པ་གོང་མར་དད་
གུས་དང་། །ད་ལྟའི་དུས་ཀྱི་ཚུལ་ལ་སྐྱོ་བ་ཡིས། །ཡང་དག་སྙིང་པོ་ཞི་བའི་རི་ངོགས་
སུ༑ ༑རྩེ་གཅིག་གཡོ་མེད་མཉམ་པར་འཇོག་འཚལ་ལོ། །དེ་ལྟར་ལེགས་བཤད་
གདམས་པའི་གསུང་སྙན་པོ། །ཐར་འདོད་ཡིད་ཀྱི་ལྗོན་ཤིང་ཡངས་པའི་རྩེར། །བློ་
གྲོས་རབ་ཡངས་ཁུ་བྱུག་གཤོག་འགྱུར་གྱིས། །ཉམས་དང་རྟོགས་པའི་སྤྲོ་དགའ་འཕེལ་
བར་ཤོག །ཅེས་པའང་སྒྲུབ་བརྩོན་བླ་མ་དམ་པ་ཡེ་ཤེས་སྙིང་པོའི་ཉེ་ཆར་བཞུགས་པ་གསང་སྔགས་
རྡོ་རྗེས་བསྐུལ་བའི་ངོར། ཨོ་རྒྱན་ཆོས་ཀྱི་རྒྱལ་པོས་སྒྲུབ་གནས་ཀྱི་རྒྱལ་པོ་ལྷོ་བྲག་མཁར་ཆུའི་ཕུག་
རིང་ག་ལ་བར། ཤར་མདོ་ཁམས་ཀྱི་ཆོས་སྨྲ་བའི་དགེ་སློང་ཐུབ་བསྟན་རིས་མེད་པ། སི་ཏུ་ཆོས་ཀྱི་
རྒྱ་མཚོའམ། མིང་གཞན་རྫོགས་པ་ཆེན་པོ་ཀློང་ཡངས་རྡོ་རྗེས་སྟན་ཐོག་གཅིག་ལ་སྦྱར་བ་དགེ་ལེགས་
འཕེལ། དགེའོ།། །།
338



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
༄༅། །འོད་གསལ་རྡོ་རྗེའི་སྙིང་པོའི་གདམས་
ངག་བསྡུས་པ་ཡེ་ཤེས་འོད་
ཀྱི་དྲྭ་བ་བཞུགས།
༄༅། །རིགས་པའི་འབྲུག་སྒྲ་ཐུགས་རྗེའི་ཆར་སྤྲིན་གཡོ། །ལུང་གི་གློག་འཁྱུགས་
ཤེས་རབ་ལྕེ་འབབ་པ། །སྔོན་མེད་ཀླུ་དབང་འཇམ་དཔའི་རྡོ་རྗེ་དང་། །བླ་མ་དམ་
པའི་ཞབས་ལ་ཕྱག་འཚལ་ལོ། །གསང་བ་ཀུན་ཕུབ་རྡོ་རྗེ་སྙིང་པོའི་ལམ། །ཁ་བའི་
རི་ལ་གསལ་མཛད་ཤིང་རྟ་ཆེ། །ཀུན་མཁྱེན་ཡབ་སྲས་བརྒྱུད་པར་བཅས་རྣམས་ལ། །
བཏུད་ནས་ངེས་གསང་བསྟན་འདིར་དེང་གི་སྐབས། །ལ་ལ་དངོས་གྲུབ་བརྙེས་པའི་
གྲུབ་ཐོབ་ཀྱིས། །བཤད་ལ་དབང་མེད་ཀུན་ཀྱང་འདི་དོན་ལ། །ཚུལ་གསུམ་རིགས་
པ་དྲི་མེད་སྦྱོར་བ་ཡིས། །དཔྱོད་ཚེ་མི་སྨྲ་མཉམ་པར་བཞག་ཅེས་གྲགས། །ལ་ལ་རྣམ་
དཔྱོད་ལྡན་པའི་ཐུགས་ཁུར་གྱིས། །ངེས་དོན་གྲུབ་མཐའི་འཛིན་རྩོལ་བྱེད་པ་མང་། །
རྟོག་གེའི་དུག་ཆུས་སྦགས་པའི་རྒོག་པོ་ནི། །ཁ་ཤང་སྤྲིན་གྱིས་ལྟ་བའི་དབྱིངས་ལ་
བསྒྲིབས། །དེ་སླད་ཕལ་ཆེར་རི་མོའི་མར་མེ་ན། །བདག་འདྲས་འདི་དོན་སྨྲ་བ་ག་
ལ་ཡིན། །འོན་ཀྱང་དམ་ཆོས་གཡར་དམ་བྱེད་པ་ཡིས། །བསྐུལ་ངོར་བསྡུས་ཏེ་ངོ་
སྤྲོད་ཅུང་ཟད་བྲི། །དེ་ལ་མངོན་སུམ་སྙིང་ཐིག་མན་ངག་རྫོགས་པ་ཆེན་པོ་འོད་གསལ་
རྡོ་རྗེ་སྙིང་པོའི་རང་བཞིན་ལམ་ཟབ་མོ་འདིར་ཞུགས་ནས་ཐེག་པའི་རྒྱལ་པོའི་ཁྱད་
ཆོས་སྔོན་དུ་ཁྱད་གཞི་འཇོག་པ་ལ་སྟོང་ཉིད་ལྟ་བའི་སྔོན་དུ་བསྒྲུབ་བྱ་ཚོགས་རྫོགས་
པས་སྒྲིབ་པ་བྱང་བའི་སྔོན་འགྲོ་ཐུན་མོང་དང་ཐུན་མིན་གྱི་ལག་རྗེས་དོད་ཐུབ་ཞིག་
མ་བྱས་ན་སྔར་མེད་པ་གསར་དུ་འཇོག་པ་མ་ཡིན་ཡང་། རྡོ་རྗེ་ཐེག་པའི་ལམ་གྱི་རྩ་
339



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
བ་གཞི་ལ་ཡོད་པའི་ཡེ་ཤེས་ཀྱི་ནུས་མཐུ་རྒྱས་པར་བྱེད་པ་སྨིན་བྱེད་ཀྱི་དབང་མ་བསྐུར་
ན་རྒྱུད་ལས་རུང་དུ་མི་འགྱུར་ལ། རིམ་པ་དང་པོ་སྨིན་པའི་རྗེས་སུ་དབང་གི་རྩ་བ་
བཞག་པ་ལ་རྡོ་རྗེ་སློབ་དཔོན་དང་དེའི་སྐུ་གསུང་ཐུགས་ཀྱི་གཙོས་པའི་སྤྱི་དང་བྱེ་བྲག་
སྤྲོས་བཅས་སྤྲོས་མེད་ཀྱི་དབང་། ལམ་བསྒོམ་པ་སོགས་ཀྱང་དབང་པོ་ཅིག་ཆར་
བའི་རིགས་ཅན་ཀུན་གྱིས་ངེས་པར་སྦྱངས་དགོས་པའང་ཡོད་ལ། ཤེས་རབ་དང་
ལྡན་པས་ལམ་གྱི་དངོས་གཞི་ཆོས་ཉིད་ལམ་བྱེད་རྗེས་པར་ངོ་འཕྲོད་པས་མཚན་བཅས་
ཀྱི་བསྐྱེད་རྫོགས་ལ་མ་ལྟོས་པར་དོན་བརྒྱུད་ཀྱི་དགོངས་པ་སྙིང་གི་དབུས་སུ་སིམ་
པར་གྱུར་པས་ཅར་ཕོག་ཏུ་ངོ་སྤྲོད་པའི་བཞག་ཐབས། ཇི་སྐད་དུ། བསྐལ་པ་དཔག་
ཏུ་མེད་པའི་སྔོན་རོལ་ནས། །ཀུན་བྱེད་བྱང་ཆུབ་ང་ལ་དད་པ་ཡིས། །ཞེས་གསུངས་
པ་ལྟར་སྔོན་གྱི་ཚོགས་དུ་མས་རྒྱུད་བརྒྱན་པའི་སྐལ་པ་བཟང་པོ་མཐའ་དག་རང་གནས་
ཀྱི་ཡེ་ཤེས་བླ་མའི་བྱིན་རླབས་རང་འཆར་བ་འདི་དང་འཕྲད་པ་ཙམ་གྱིས་ཆོག་པར་
གྲོལ་བ་དེ་འོང་བ་ཡིན་ནོ། །
དེའི་ཚེ་ཆོས་ཉིད་ཟབ་མོའི་རྟོགས་པ་འདི་ཐོས་བསམ་གྱི་ཤེས་རབ་བསྐྱེད་པའི་དངོས་
རྒྱུར་མི་འགྱུར་བས་གཙོ་ཆེ་བའི་ངོས་ནས་བླ་མའི་དགོངསཔ་འཕོ་དགོས་ཏེ། རྒྱུད་
གཞན་དགྱེས་རྡོར་ལས་ཀྱང་། གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་
ནི་མི་རྙེད་དེ། །བླ་མས་དུས་ཐབས་བསྟན་པ་དང་། །བདག་གི་བསོད་ནམས་ལས་
རིགས་བྱ། །ཞེས་གསུངས་པ་བཞིན་ནོ། །འོན་ཀྱང་བདག་ཅག་གི་རིགས་ཅན་ལྟ་བུ་
ལམ་རིམ་འཇུག་པའི་དབང་དུ་བྱས་ནས་དུས་ཀྱི་ཐ་མ་མོས་པས་སྤྱོད་པའི་སར་གྱུར་
པའི་ཚེ། སྙིང་ཏིག་འདིའི་ལམ་ལ་ངམ་ངམ་ཤུགས་ཀྱིས་འཇུག་པ་ཡོད་དེ། གང་ཟག་
ཐོས་བསམ་གྱི་ཤེས་རབ་དྲི་མ་མེད་པས་སྔོན་འགྲོ་མེད་དུ་མི་རུང་བ་ལྟ་བུ་ཞིག་དགོས་
340



མན་ངག་རྫོགས་པ་ཆེན་པོའི་གནད་ཐོར་བུའི་སྐོར་
ཞེས་ཆོས་ཀྱི་རྒྱལ་པོ་ཀུན་མཁྱེན་རིན་པོ་ཆེས་བཞེད་དོ། །དེ་ལྟར་ཡིན་ཏེ། བློ་གྲོས་
ཀྱི་འཇུག་པ་མེད་ན་དཔེའི་ཡེ་ཤེས་ཅར་ཕོག་ཏུ་ངོ་མི་འཕྲོད་ལ། དེ་མ་འཕྲོད་ན་དོན་
གྱི་ཡེ་ཤེས་མི་སྐྱེ་བའི་ཕྱིར་རོ། །གལ་ཏེ་དེ་ལྟར་ཡིན་ན། རྫོགས་ཆེན་བརྡ་ཚིག་གིས་
བརྗོད་དུ་མེད་ཅིང་མཚོན་པ་མིན་པར་ཐལ་བས། ཆོས་ཉིད་ཀྱིས་ཐོབ་ཚེ་མངོན་སུམ་
སྙིང་ཐིག་ཅེས་བཤད་པའི་དགོས་པ་སྟེར་བར་འགྱུར་རོ། །དེ་བས་ན་དེ་མིན་མ་ལྟོས་
པའི་ངོ་རེ་ཚིག་གི་སྒོ་ནས་མི་སྤྲོད་པའི་ཐབས་མེད་ཚེ་གྲུབ་ཐོབ་ཀྱི་ལད་མོ་ཅོལ་ཆུང་
སྐྱེ་བོས་བྱེད་པ་ན་སྟག་མཆོང་ས་ཝ་བཞིན་སྙིང་པོ་མེད་དེ། རྗེས་སུ་མི་གཞོལ་བའི་
ཕྱིར་རོ། །འདི་ལ་རིགས་པས་དཔྱད་དེ་ངེས་ཤེས་དྲངས་པ་སོགས་གཏན་ནས་མི་
དགོས། ཡིན་རུང་མིན་རུང་ཚིག་རྡོ་འཕང་བ་ལྟ་བུ་ཁ་ཤས་ཞིག་སྟོད་འལ་ལེ་འོལ་
ལེའི་རྟོག་མེད་རོར་འཇོག་ཐུབ་ཙམ་སྒོམ་ཆེན་པ་ཡིན་སྨྲ་བ་དག དཔྱད་དུ་མི་རུང་
བའི་དོན་ཚིག་གིས་ངོ་མི་འཕྲོད་ཐབས་མེད་པ་ལ་དེ་མི་དགོས་ཕྱི་མ་དགོས་པའི་གཏན་
ཚིགས་ཡོད་དགོས་ཀྱང་སྨྲ་རྒྱུས་དབེན། དེ་ཡི་ཕྱིར་ཁ་ལྟ་དང་བླུན་སྒོམ་གཉིས་ཀས་
རྟོགས་པའི་རང་སྐལ་ཆད་པར་འགྱུར་གྱིས་ས་བཅད་པ་མེད་པས་མཚན་ལྡན་གྱི་བླ་
མ་དམ་པ་སྲོག་ལྟར་བསྟེན། ཐབས་དུ་མས་རང་རྒྱུད་ལ་བྱིན་རླབས་ཀྱི་འཕོ་བ་བུམ་
སྟོང་ནས་བུམ་སྟོང་དུ་བྱོ་བ་ལྟ་བུ་མ་ཡིན་པར་ཆུ་ལ་ཆུ་བཞག་པ་ལྟ་བུ་མ་བྱུང་གི་བར་
དུ་ཐོས་བསམ་གྱི་སྙིང་པོའི་སྒྲོ་འདོགས་མ་བཅད་པ་དག་གིས་གནམ་ས་སྦྲེལ་ཏེ་མྱོང་
ཚུལ་གྱི་བརྗོད་པའི་འཁོར་ལོ་བསྐོར་རུང་སྨྲ་བ་ཙམ་ལས་མི་ཚེ་དོན་མེད་པ་ཉིད་དུ་
ཟད་དོ། །
དེང་གི་སྐབས་སུ་བསྒོམ་པ་བསླབ་ཀྱང་ཅུང་ཟད་ཤེས་ཚེ་རང་བརྡོལ་དུ་འོང་བས་བསྒོམ་
མི་ཁོམ་པ་ཡིན་གྱི་མི་ཤེས་རྒྱུ་ཅིའང་མེད་དོ། །ཞེས་བརྗོད་པ་དག་ནི་བདུད་ཀྱི་ཚིག་
341



ཀ:ཐོག་སི་ཏུ་ཆོས་ཀྱི་རྒྱ་མཚོས་མཛད།
རྔམ་པོ་ཆེ་སྟེ། མ་བསླབ་པར་གནས་འགྱུ་ངོ་ཤེས་པ་ཙམ་གྱི་མི་དང་འཕྱི་དྲེད་གྲུམ་
ལ་ཡོད་པས་དེས་ན་དེ་དག་ཀྱང་འཇའ་སྐུར་གྲོལ་ཚར་ཚོད་ཡིན། སྙིང་ཐིག་ཟབ་མོས་
གཞོན་ནུ་བུམ་པའི་སྐུའི་ཀློང་དུ་གྲོལ་བར་འདོད་པ་དག་ནི་ཇི་ལྟར་ཡང་བྱང་ཆུབ་ཀྱི་
སེམས་རིན་པོ་ཆེ་དང་། རྒྱལ་བའི་སྲས་ཀྱི་སྤྱོད་པ་ལ་སློབ་འདོད་རྣམ་དག་གཅིག་
རྒྱུད་ལ་མ་སྐྱེས་ཀྱི་བར་དུ་དངོས་གཞིའི་ལྟ་སྒོམ་ལ་གནད་མེད་སྟོང་རྒྱུག་མི་བྱའོ་ཞེས་
གླེང་སྟེ། མགོ་མཇུག་མེད་པའི་དུར་ཁྲོད་ཀྱི་རུས་པའི་དུམ་བུ་ལྟ་བུ་ཞིག་གིས་ཆོག་
གོ་ཞེས་རྒྱལ་བ་སྲས་དང་བཅས་པ་དང་། ཁྱད་པར་རྫོགས་ཆེན་གྱི་རྒྱལ་རིགས་གང་
ཟག་གི་བརྒྱུད་པའི་ཤིང་རྟ་བ་རྣམས་མི་བཞེད་པའི་ཕྱིར་རོ། །
ད་ཁ་ཙམ་མ་ཡིན་པར་སྙིང་ནས་རྡོ་རྗེ་ཐེག་པའི་འབྲས་ཆོས་ཀྱི་ལམ་ནས་རང་གཞན་
ཐམས་ཅད་ཀྱི་དོན་དུ་རྣམ་པར་གྲོལ་བ་འདོད་པས་དུས་ཆུ་ཚོད་གཅིག་གི་སྔ་ཕྱིར་ཡང་
ཟུང་འཇུག་གི་སྐུ་བསྒྲུབ་པ་ལ་རེ་བ་ཞིག་མེད་ན། ཉེ་ལམ་རྡོ་རྗེ་ཐེག་པའི་དོན་དུ་མི་
འཇུག་པའི་ཕྱིར་ཡང་། ལམ་གྱི་དགོངས་བསྒྲིགས་པས་མགོ་མཇུག་ཚང་བ་ཞིག་གི་
མཐར། དངོས་གཞིའི་ངོ་སྤྲོད་དང་བཞག་ཐབས་ཀྱི་གདམས་པ་ཡིན་ལུགས་ཀྱི་མཐའ་
ཆོད་པ་ཞིག་བྱ་དགོས་པས་དེའི་ཚུལ་བཤད་པ་ལ། སྤྱིར་འོད་གསལ་སྙིང་ཐིག་གི་ཀ་
དག་ཁྲེགས་ཆོད་འདི་ངོ་རང་ཐོག་ཏུ་སྤྱོད་པ། ཐག་གཅིག་ཐོག་བཅད་པ་གདེང་གྲོལ་
ཐོག་ཏུ་བཅའ་བ་གསུམ་དུ་འདུ་བ་ལས། དང་པོ་ལ། སྣང་བ་སེམས་སུ་ངོ་སྤྲད་དེ།
གང་ཟག་གདུལ་བྱ་སེམས་ཙམ་ལ་ཞེན་པ་སྐལ་བ་དམན་པ་རྣམས་དྲངས་བར་བྱ་བ་
དང༌། སེམས་སྟོང་པར་ངོ་སྤྲོད་དེ་ཐེག་ཆེན་གྱི་ལྟ་བ་དབུ་མ་དང་མཐུན་པར་བྱས་ཏེ་
གཉིས་ཀ་རྫོགས་ཆེན་གྱི་གཞུང་དངོས་ཀྱི་ལྟ་བ་ཡིན་ལ། དེ་ནས་སྟོང་པ་རིག་པར་ངོ་
སྤྱོད་པ་ནི། གཞི་དོན་ལ་ངེས་པ་བསྐྱེད་པ་སྔོན་དུ་བཏང་སྟེ་འཁྲུལ་གྲོལ་གྱིས་མཚམས་
342



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཕྱེད་པར་བྱས། སྟོང་པ་གཤིས་ཤོར་གྱི་ལ་བ་ཧད་པོ་ལ་གོལ་བར་བྱེད་པའི་རྒྱུ་དབྱིངས་
སུ་ཞིར་འཇུག་སྟེ། ཆོས་ཉིད་ཟབ་མོ་རྒྱ་ཆེ་བའི་རང་བཞིན་ཅར་ཕོག་ཏུ་ངོ་སྤྲད་པའོ། །
དེ་ལ་དང་པོ་ནི། ཇི་ལྟར་སྣང་བ་རྣམས་རང་གི་སེམས་ལས་ཀུན་ཏུ་ཕྱི་རོལ་ན་གྲུབ་
པའི་ཆེས་ཞིག་མིན་པས་སྣང་བ་རྟེན་འབྲེལ་ཡིན་ཏེ། ཡུལ་ཅན་མེད་ན་ཡུལ་ཡོད་
པས་ཀྱང་མི་ཕན་པའི་ཕྱིར་འདིར་སྣང་ཡུལ་སེམས་ཡིན་ཟེར་བ་མ་ཡིན། སེམས་ཀྱིས་
རྟོགས་ཤིང་བཏགས་པ་ཙམ་ལས་གྲུབ་པ་མེད་དེ། སྣང་བ་འདི་སེམས་ཀྱིས་བཟོས་
པའི་དབང་ལས་གཞན་དུ་བདེན་པ་མེད་པའི་ཕྱིར་རོ། །དེ་ལྟར་ཡང་འཕགས་པ་ཉེ་
བར་འཁོར་གྱིས་ཞུས་པའི་མདོ་ལས། སེམས་དམྱལ་འཇིགས་པ་ང་ཡིས་བསྟན་
བྱས་ཏེ། །སེམས་ཅན་སྟོང་ཕྲག་དུ་མ་སྐྱོ་བྱས་ཀྱང་། །དེ་དག་ཤི་འཕོས་ངན་སོང་དག་
འགྲོ་བའི། །འགྲོ་བ་དེ་དག་ནམ་ཡང་ཡོད་མ་ཡིན། །གང་དག་རལ་གྲི་མདའ་ཆེན་
མཚོན་འཕྱར་བའི། །གནོད་པ་བྱེད་པའང་ཡོད་པ་མ་ཡིན་ཏེ། །རྟོག་པའི་དབང་གིས་
ངན་སོང་དེ་དག་ན། །ལུས་ལ་འབབ་མཐོང་དེ་ན་མཚོན་ཆ་མེད། །ཅེས་སོགས་གསུངས་
པ་ལྟར་རོ། །ངེས་པ་བསྐྱེད་པ་སྔོན་དུ་བཏང་ནས། ཡུལ་སེམས་ཀྱིས་འཁྲུལ་རྟོག་
བཏགས་པ་ཙམ་དུ་ཡོད་པ་ཀུན་རྫོབ་སྒྱུ་མ་ལྟ་བུ། དོན་དམ་དུ་རང་བཞིན་དམིགས་
སུ་མེད་སྙམ་པས། གོ་བྱེད་ཀྱི་བློ་ཡང་རང་ཞིར་བཏང་དགོས་ཏེ། ཀློང་གསལ་གྱི་རྒྱུད་
ལས། སྣ་ཚོགས་སེམས་ཀྱི་སྣང་བ་དེས། །དེས་གཞི་གཉིས་མེད་སེམས་ཉིད་ནི། །
རང་བྱུང་ཡེ་ཤེས་མི་གཡོའི་བདག །འོད་གསལ་སྤྲོས་དང་བྲལ་བར་བརྗོད། །ཅེས་
སོ༑ ༑འདིར་སེམས་ཉིད་རྒྱ་ཆད་ཕྱོགས་ལྷུང་མེད་པ་མེ་ལོང་ལྟ་བུའི་ནང་དུ་སྣ་ཚོགས་
སུ་ཤར་ཡང་ཤར་བ་ཉིད་གཅིག་དང་དུ་མའི་སྤྲོས་པ་དབྱིངས་སུ་ཞི་བའི་ཆོས་ཉིད་
བསམ་གྱིས་མི་ཁྱབ་པར་ཤེས་པར་བྱའོ། །དེ་ལྟར་དྲན་རྟོག་རང་བཞིན་མེད་པའི་ངང་
343



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
ན་འཇོག་པའི་ཚེ། སྣང་སེམས་ཀྱི་ཆོས་ཉིད་རང་མཚན་པ་མེད་པའི་ཕྱིར། ཤར་ས་
ཤར་མཁན་གཉིས་སུ་མེད་པའི་ཆོས་ཉིད་ཀྱི་ཕྱོགས་སམ་ངོ་བོ་མེད་པ་བརྟག་པའི་
ཆོས་མ་གྲུབ་པས་གཅིག་དང་ཐ་དད་དུ་འདོད་པ་མ་ཡིན་པས། དག་མ་དག་འཁོར་
འདས་སུ་ཤར་ཡང་། ཡུལ་ཡུལ་ཅན་དབྱེར་མེད་པ་རང་བཞིན་དུ་ཞི་བ་ཡིན་ནོ། །
གོལ་ས་བསལ་བ་ནི། གོལ་སྒྲིབ་ཕྱོགས་མེད་ངོ་བོས་དག་པའི་ཀློང་ཆེན་པོར་མཐའ་
གྲོལ་དུ་ལ་བཟླས་ཏེ། ལྟོས་མེད་གཉེན་པོ་བྲལ་བར་སྐྱེ་མེད་ལྷུན་གྲུབ་གཞི་དབྱིངས་
སུ་སྤྲོས་པའི་མཐའ་བརྒྱད་དང་བྲལ་བར་བཅོས་པ་མེད་པའི་དོན་བགྱིས་ཏེ་འཁོར་
འདས་ཀྱི་གཏན་ཚིགས་རང་ས་ན་ཁུང་རྡིབ་པའོ། །འདི་དག་ཆོས་ཉིད་བརྗོད་དུ་མེད་
པའི་ཀློང་སོགས་ཀློང་གསུམ། སེམས་སྡེའི་དགོངས་པ་ཀུན་དང་ཕྱོགས་གཅིག་ཏུ་
མཐུན་པས་དེ་ཀའི་རྒྱུད་རྩ་བ་གསང་སྒྲོན། ཀུན་བྱེད་རྒྱལ་པོ་ལ་སོགས་པ་ཟབ་མོའི་
བཀའ་དང་། ཨ་རོ་སྐོར་གསུམ། ཁམས་དབུས་ཀྱི་ལུགས་སྲོལ་གཉིས་སོ། །
བདེ་གཤེགས་ཟུར་པོ་ཆེའི་ཡིག་ཆ་རྣམས་དང་། ཀུན་མཁྱེན་ཆེན་པོའི་མཛོད་རྣམས་
ལས་རང་གཞུང་གི་སྐབས་དང༌། གཡུང་དང་མཁས་གྲུབ་ཆེན་པོའི་ཡིག་ཆ་དང་།
ཁྱད་པར་སེམས་ཕྱོགས་རྒྱ་མཚོའི་ཤིང་རྟར་གྱུར་པ་ཀཿཐོག་པ་ཤཱཀྱ་རྡོ་རྗེའི་གསུང་
རྣམས་ལ་འདྲིས་པར་བྱས་པས་འདིའི་དོན་ལ་སྦྱོར་ནུས། གཉིས་པ་སེམས་སྟོང་པར་
ངོ་སྤྲད་པ། ཇི་སྐད་དུ། ལུང་ལས། ཡེ་ཤེས་སྐུ་མཆོག་རང་བཞིན་དཀྱིལ་འཁོར་ནི། །
ཟླ་རྒྱས་བཞིན་དུ་སྤྲོས་པ་མི་མངའ་ཡང་། །ཐུགས་རྗེ་ཉི་གསལ་འོད་བཞིན་སྙོམས་
མཛད་པ། །ཞེས་པ་བཞིན། ཆོས་ཐམས་ཅད་ཡོད་མེད་སྣ་ཚོགས་སུ་ཤར་བ་ལ།
ཡོད་འབྲས་ཡེ་དག་ཏུ་གྲོལ་བས་སེམས་དང་སེམས་བྱུང་གི་ཆོས་ཉིད་ཙམ་ཡང་བཞག་
ཏུ་མེད་པ། སྣང་བ་ཐམས་ཅད་བརྟགས་པའི་བྱེད་རྐྱེན་སྲིད་ཞི་ཐམས་ཅད་ཀྱི་རྩ་བ་
344



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེ་ལྟ་བུའི་སེམས་དེ་ཡང་ཡིན་མིན་ཕྱོགས་བྲལ་ཆེན་པོའི་རིག་པ་མཐའ་སྟོང་བློ་འདས་
ཀ་དག་ཕྱོགས་ཡན་ཆེན་པོར་ཤེས་པར་བྱ། རྟོག་པས་འཇོག་པའི་གྲུབ་མཐའ་ཐམས་
ཅད་ཀུན་ཏུ་བཟང་མོ་ཆོས་ཉིད་གཅིག་གི་ཀློང་ན་རྒྱུ་རྐྱེན་རྩོལ་སྒྲུབ་ལ་མ་ལྟོས་པར།
བསམ་གྱིས་མི་ཁྱབ་པའི་ཐིག་ལེ་ཉག་གཅིག་ཏུ་འཁྱིལ་ཞིང་གཞི་རྩ་བྲལ་ནས་སྣང་
བ་དང་། དེ་ཡིན་མིན་སྙམ་པའི་སྤུ་རིས་ཀུན་རང་སར་ཞི་བས་ཀུན་རྫོབ་ཀྱི་མཐའ་
དང་། དོན་དམ་པའི་མཐའ་ཞེས་ངོས་བཟུང་དུ་མེད་ཅིང་ཁྱད་པར་དུ་འཕགས་པའོ། །
དེ་ལྟར་ན་གྲུབ་པའི་དབང་ཕྱུག་མདའ་བསྣུན་ཞབས་ཀྱིས། རྩ་བ་ཆོད་པའི་སེམས་
ཉིད་ནམ་མཁའ་འདྲ། །བསྒོམ་དུ་མེད་པས་ཡིད་ལ་མི་བྱ་སྟེ། །ཐ་མལ་ཤེས་པ་རང་
ལུགས་གཉུག་མ་ལ། །བཅོས་པའི་དམིགས་པ་ཞིག་གིས་མ་བསླད་དེ། །ཞེས་སོགས་
གསུངས་པ་བཞིན་རང་ས་རང་སའི་ངོ་བོ་ལ་རྒྱུ་རྐྱེན་ཡིན་མིན་ཕྱོགས་ཉལ་གྱི་གཏན་
ཚིགས་ཀྱི་མུ་མཐའ་མཉམ་གྲོལ་རྫོགས་ཆེན་གྱི་ལྟ་བ། སྟོང་པ་སེམས་ཉིད་དུ་ལ་
བཟླས་ཏེ། བློ་ལས་འདས་པའི་བློ་བྲལ་གྱི་དྲན་པའི་རྒྱུན་དེས་དོན་དམ་པའི་དངོས་
མཚན་ཅེར་གྱིས་མཐོང་བས། ཀློང་གི་སྡེ་རྣམས་དང་མཉམ་པས་ཀློང་ཆེན་རབ་
འབྱམས་རྒྱལ་པོའི་རྒྱུད་འགྲེལ་བར་བཅས་པ་དང་། མཁས་པའི་རྒྱལ་པོ་དཔལ་བསམ་
ཡས་པའི་དགོངས་མཛོད་བརྡོལ་ནས་སྙན་བརྒྱུད་རྡོ་རྗེ་ཟོམ་པའི་དངོས་གྲུབ་ཀྱི་དབྱིག་
སྒོ་འབྱེད་པར་བྱའོ། །འདི་ལྟར་ཐུན་མོང་གི་དབུ་མ་ལས་ཀྱང་། གང་གིས་རྟེན་ཅིང་
འབྲེལ་བར་འབྱུང་། །འགག་པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །
འོང་བ་མེད་ཅིང་འགྲོ་མེད་པ། །ཞེས་སོགས་གསུངས་པ་དོན་དམ་དུ་བཞག་པར་
བྱར་ཡོད་པ་དེ་ཟུང་འཇུག་ཏུ་རྟོགས་དགོས་པ་ལ། འདིར་མན་ངག་རྫོགས་པ་ཆེན་
པོའི་སྐབས་སུ་གདོད་ནས་མཉམ་རྫོགས་ལས་སླར་གྲུབ་མཐའ་གཞན་དག་གི་ལམ་
345



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
གཙོར་བསྟོད་ཀྱིས་བཅས་བཅོས་བྱེད་པ་མུ་ཡིན་ཏེ། འོད་གསལ་གྱི་རང་ངོ་མཇལ་
ཕྱིན་ཆད་ལམ་ལྷག་པོ་གོམས་བརྟན་ཙམ་ལས་ཅི་ཡང་མེད་པས་གཞི་འབྲས་དབྱེར་
མེད་ཅེས་བྱ་བར་ཤེས་དགོས། དེ་ལྟར་ན་སྟོང་པ་ཁྱབ་ཆེ་བས་བྱ་བ་ཀུན་ཏུ་ལྟོས་པའི་
གྲོལ་བའི་ལམ་གྱི་སྤྲོས་པ་བྲལ་བས་སྤྲོས་གཞིའི་ཁྱད་ཆོས་སྤྲོས་གཞི་ཚིག་ཙམ་དུའང་
མ་གྲུབ་བོ། །སྤྲོས་བྱེད་མིང་ཚིག་མི་སྲིད་ཅིང་། བརྗོད་བྱེད་ཀྱི་ཆོས་ཉིད་ལ་ཡི་གེ་མེད།
ལམ་གཞན་དེ་ལྟར་རང་ངོ་སྤྲོས་བྲལ་གྱི་ལམ་དུ་ཤར་བ་ན་བྱ་བ་རྒྱུ་མེད་པའི་གཏན་
ཚིགས་ཆེན་པོས་མྱང་འདས་རང་སར་གྲོལ། འཁོར་བ་དོང་ནས་སྤྲུགས་ཏེ་བཞག་པ་
ལ་རྒྱུ་ཐེག་ཆེན་གྱི་སྤྲོས་བྲལ་རྟོགས་པར་འདོད་པས་མཐའ་བཞི་རེས་འཇོག་ཏུ་བཀག་
པ་ལས་གཅིག་ཆར་མི་ཁེགས། འདིར་མངོན་སུམ་སྙིང་ཐིག་གི་ལམ་ནས་རིག་པ་རང་
གྲོལ་འཁོར་འདས་ཀུན་གྱི་རྩ་བར་གྱུར་པའི་སེམས་ཉིད་ཀྱང་དམིགས་པ་མེད་པས་
མཐར་འཛིན་གྱི་བློ་དང་ཡུལ་བཅས་དག་སྟེ། ཐོག་མ་ཉིད་ནས་དག་པ་མཉམ་པའི་
གདེང་གཅིག་གིས་མཐའ་དབུས་སུ་གྱུར་པའི་བློ་ཡི་བྱ་བརྒྱ་ལྟ་བའི་འུར་རྡོ་གཅིག་གིས་
བདས་པའི་ཁྱད་པར་དུ་འཕགས་པའི་ཟབ་གནད་གཅིག་ཡོད་དོ། །
གསུམ་པ་ནི། ཧད་པོར་འཛིན་པ་ལྟ་དོན་གྱི་གོལ་ས་བསལ་བའི་ཕྱིར། སྤྱིར་སྔགས་
དང་ཕ་རོལ་ཏུ་ཕྱིན་པའི་ཚུལ་རྒྱ་མཚོ་ལྟ་བུ་རྣམས་ཀྱི་འབྱེད་བྱེད་ཀྱི་གཙོ་བོར་གྱུར་
པ་འོད་གསལ་ལམ་དུ་བྱེད་པའི་ཁྱད་ཆོས་འདིར་དོད་ཐུབ་ཀྱི་རིགས་ངོ་བསམ་འདས་
ཀྱི་རྒྱུན་སྐྱོང་བར་བྱ་བའི་གནད་ཆེན་པོ་དེ་ལྟར་མཐའ་བྲལ་གྱི་དེ་བཞིན་ཉིད་གང་ཡིན་
པ་དེ། སེམས་ཅན་རྣམས་ཀྱི་རྒྱུད་ལ་ལྷན་སྐྱེས་སུ་བཞུགས་པ་རྒྱུའི་རྒྱུད་ལ་སོགས་
པར་གྲགས་པ། ཐེག་རྩེ་འདི་ཡི་ལུགས་ལ་འཁྲུལ་གྲོལ་ལམ་གསུམ་གྱི་འབྱུང་ཁུངས་
སུ་གྱུར་པའི་སྒོ་གཞིའི་ཆོས་ཉིད་རྗེན་པར་ངོ་སྤྲད་པ་སྟེ། དེ་ལྟར་ཡིན་པ་དེས་གཞི་ལ་
346



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གནས་ཚུལ། མ་རྟོགས་འཁྲུལ་སོགས་སོ་སོར་འབྱེད་དགོས་པ་ཡིན་གྱིས་གཞི་ཐོག་
ཏུ་ངོ་འཕྲོད་ཚར་ཟེར་བ་དག་ལའང་། རྒྱུད་དང་མན་ངག་གི་ཆོས་སྐད་ཁྱད་པར་བ་
རྣམས་དྲིས་ཚེ་དེ་ཚོ་ཚིག་ཡིན། བསྒོམ་རྒྱུ་མིན་པས་མི་མཁོ་བས་མི་ཤེས་སོ། །ཞེས་
སྨྲ་བའི་དེང་སང་གི་སྟོན་སྒོམ་གཏི་མུག་པ་མང་པོ་བསྟན་པ་འདི་ལ་ཕྱོགས་ཙམ་ཉེ་
བ་མ་ཡིན་ནོ། །དེ་བས་ན་ཟབ་མོ་མན་ངག་སྡེའི་བསྟན་བཅོས་ཐེག་པ་མཆོག་གི་མཛོད་
རིན་པོ་ཆེ་ལ་སོགས་པར་འཇུག་ནས་གཞིའི་གོ་བ་གཏིང་ལོང་བའི་ཚེ། དངོས་གཞི་
ཁྲེགས་ཆོད་ཀྱི་སྙིང་རྡོ་སེམས་རིག་ཤན་འབྱེད་སྐབས་སུ་ལ་བཟླ་བར་ནུས་པ་ཡིན།
དེ་ནི་དངོས་གཞི་སེམས་རིག་ཤན་དབྱེ་ཚུལ་སེམས་ཀློང་གི་ཁྱད་པར་སྣང་སྟོང་ཤས་
ཆེ་བ་དག་གི་ཕྱོགས་སུ་འཇོག་པ་ལ་གོལ་ས་བསལ་བ་འཁོར་འདས་ཀྱི་རྩ་བ་རུལ་
ནས་ཤེས་བྱ་གཞན་ལ་ལྟོས་མ་དགོས་པའོ། །
དེ་ལས་ཀྱང་གསང་བ་མན་ངག་སྡེའི་སྐབས་སུ། རང་ཤར་ལས། སེམས་དང་རིག་
པའི་དཔེ་ནི་ཆུ་དང་ཝུ་བའི་ཚུལ། །ཞེས་པ་བཞིན་སེམས་ནི་རིག་པ་ཡོད་མེད་ཀྱི་རྗེས་
སུ་བྱེད་ལ། རིག་པ་ནི་སེམས་ཡོད་མེད་ཀྱི་ཕྱོགས་སུ་འགྲོ་ལྡོག་མི་བྱེད་པའི་ཕྱིར་སེམས་
ལ་རིག་པས་ཕར་ཁྱབ་ཀྱང་རིག་པ་ལ་སེམས་ཀྱིས་ཚུར་མ་ཁྱབ་པའི་ཕྱིར་རོ། །དེས་
ན་སེམས་ཀྱི་དབང་དུ་རིག་པ་མ་གྱུར་ལ། རིག་པའི་དབང་དུ་སེམས་གྱུར་པ་ཡིན་ཏེ།
དཔེར་ན་ཆུ་མི་གཡོ་ན་རྦ་རླབས་འབྱུང་མི་སྲིད་པ་བཞིན། རིག་པ་མི་གཡོ་ན་སེམས་
རྟོག་གཡོ་མི་སྲིད་པའི་ཕྱིར་རོ། །གནད་འདི་མ་གོ་བར་སེམས་ལ་སངས་རྒྱས་འདོད་
པའི་གླེན་པ་ཆེན་པོ་རྣམས་ནི། ངེས་དོན་འདུས་པའི་རྒྱུད་ལས། ངེས་དོན་མ་མཐོང་
གླེན་པ་ཀུན། །སེམས་ལས་མ་གཏོགས་ཆོས་མེད་ཟེར། །དེ་ཕྱིར་རྨོངས་པ་བློ་རེ་
གོལ། །གླེན་སྒོམ་མུན་པ་སྒོམ་པས་ཕུང་། །གང་དྲན་སེམས་ཀྱི་ཆོས་འདི་ལོག །ཅེས་
347



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
སོ༑ ༑དེ་ལ་ཁམས་གསུམ་པའི་སེམས་དང་སེམས་བྱུང་ལྔ་བཅུ་ང་གཅིག་པོ་ཐམས་
ཅད་སྒོ་བཏགས་པ་ཁོ་ན་དེ་དག་ཐམས་ཅད་སེམས་ཏེ། བློ་དྲན་པ་ཤེས་ཚོགས་བཅས་
མ་རིག་པས་བསྡུས་པ་ཡིན། བདེན་གཉིས་ལས། སེམས་དང་སེམས་བྱུང་ཁམས་
གསུམ་པའི། །སྒྲོ་བཏགས་རྣམ་པ་ཅན་རྟོག་ཡིན། །ཞེས་སོ། །སྐྱེ་འགག་གནས་པའི་
མཚན་ཉིད་སྤྲོས་མཐའ་ཀུན་དང་བྲལ་བའི་བདག་ཉིད་ཤེས་པའི་རང་བཞིན་རྣམ་པར་
དག་པ་མྱ་ངན་ལས་འདས་པའི་རྒྱུ་དང་འབྲས་བུ་དྲི་མ་དང་རྣམ་པར་རྟོག་པ་ཐམས་
ཅད་ལས་འདས་པ། རིག་པ། ཡེ་ཤེས། སེམས་ཉིད་བཅས་ཆོས་ཉིད་ཀྱིས་བསྡུས་
པའི་ཆོས་ཐམས་ཅད་དོ། །
འདི་ལ་སེམས་དང་རིག་པ་ཞེས་རྭ་ཅན་གཉིས་ལྟ་བུར་མི་འཛིན་གྱི་ཆབ་ལས་འོ་མ་
བཞིན་དུ་ཐབས་མཁས་ཟབ་མོས་འབྱིན་དགོས་ཏེ། དེ་ཤེས་ན་གོལ་ས་བརྒྱ་ཕྲག་མཐའ་
དག་གི་ཉི་ཟླ་ཤར་ན་མུན་པ་འུར་གྱིས་དེངས་པ་བཞིན་ལྟ་བའི་མུན་པ་མཐའ་དག་གི་
གེགས་སེལ་བར་འོང་། དེས་ན་ཀ་དག་སེམས་ངོ་དང་བྲལ་ཞིང་བློ་བྱས་ཡིད་བྱེད་ལས་
འདས་པའི་ཆོས་ཉིད་རྒྱུན་ཆད་མེད་པ་གཞིར་འཇོག་ནས། ཐུན་མོངས་མིན་པའི་ལམ་
འདིའི་ཁྱད་ཆོས་གནས་ལུགས་དེ་ཉིད་ཡིད་དཔྱོད་དུ་མི་གོལ་བར་མངོན་སུམ་གྱི་ཡེ་
ཤེས་འོད་གསལ་ལ་ལྟ་བར་བྱེད་པ་ཡིན། ས་ར་ཧས། སེམས་ཉིད་གཅིག་པུ་ཀུན་གྱི་
ས་བོན་ཏེ། །གང་ལ་སྲིད་དང་མྱ་ངན་འདས་འགྲོ་བ། །འདོད་པའི་འབྲས་བུ་སྟེར་
བར་བྱེད་པ་ཡི། །ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ། །ཞེས་པ་ལྟ་བུའི་
སྟོང་པ་ཆེན་པོ་དེ་རང་གནས་ཀྱི་ཤེས་པ་ནང་དུ་གནས་སམ། ཚོགས་དྲུག་གི་ཡུལ་
ལ་ཕར་འཆར་རམ་གང་ཡིན་ཀྱང་རིག་ཆ་རང་གསལ་རྗེན་པ་གསལ་རིག་ལྷག་གེ་བ།
ངན་རྟོག་ཏུ་ཤར་ཡང་རྗེན་པ་བཟང་རྟོག་ཏུ་ཤར་ཡང་མཐའ་གྲོལ་ཀློང་ཡངས། རང་
348



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ས་གནས་ཀྱང་བར་མེད་ཧར་སངས། ཡུལ་གྱིས་མ་བསྒྱུར། འཛིན་པས་མ་བསླད།
སྤང་གཉེན་མ་བཞུགས་པར་ས་ལེ་སང་ངེ་བའི་རིག་ཆ་དེ་ཟང་ཐལ་རྗེན་པའི་ཆོས་སྐུར་
ངོས་བཟུང་ལ། རིག་པ་རྗེན་པ་དེ་འཆར་རམ། གནས་ཀྱང་ཅོག་བཞག་བླང་དོར་སྤང་
གཉེན་མེད་པར་རང་སོར་ཀློད་ནས་དངས་འབྱིན་པར་རྗེན་ནེ་ཡེ་རེ། བསྐྱངས་པས་
བསྐྱངས་བྱའི་ཡུལ་དང་བྲལ། སྐྱོང་བྱེད་ཀྱི་གཉེན་པོ་རང་གྲོལ་དུ་སོང་བ་རིགས་པ་
གཅེར་མཐོང་སྟེ། རང་བཞིན་དག་པའི་སེམས་ལ་བཙལ་མི་དགོས། །མ་བཟུང་མ་
བཏང་རང་བབ་ཉིད་དུ་ཞོག །ཅེས་དང་། གལ་ཏེ་མ་རྟོགས་བློ་ལ་སྒོམ་རྒྱུ་མེད། །
རྟོགས་པ་ཅན་ལ་བསྒོམ་བྱ་སྒོམ་བྱེད་མེད། །ཇི་ལྟར་ནམ་མཁས་ནམ་མཁའ་དམིགས་
སུ་མེད། །དེ་ལྟར་སྟོང་པ་སྒོམ་དུ་མེད། །གཉིས་མེད་ཤེས་པ་ཆུ་དང་འོ་མ་དང་། །སྣ་
ཚོགས་རོ་གཅིག་བདེ་ཆེན་རྒྱུན་ཆད་མེད། །ཅེས་གྲུབ་ཐོབ་ཀྱི་རྒྱལ་པོ་བྲམ་ཟེ་ཆེན་
པོས་ཀྱང་རིག་པ་གདོད་ནས་སྤྲོས་དང་བྲལ་བར་བསྟན་ཅིང་། དེ་ལ་བསྐྱེད་རྫོགས་
བཟླས་བསྒོམ་ལ་སོགས་པའི་དམིགས་པས་བཟོ་འཆོས་པ་ཡིད་དཔྱོད་ལས་མི་འདའ་
ཞིང་ནོངས་པར་འགྱུར་བས། ནམ་མཁའ་ཆེ་ལས། སྣང་བ་མེད་པའི་ཆོས་ཉིད་ནི། །
མ་བཙལ་བཞག་ན་སྒོམ་པ་ཡིན། །ཞེས་སོ། །
སླར་ཡང་སེམས་ཉིད་ཀྱི་ཁྱད་པར། ཀློང་གསལ་ཉི་མའི་རྒྱུད་ལས། རིག་པ་རང་བྱུང་
མི་རྟོག་ཡིན། །སེམས་ནི་རྐྱེན་ཤར་སྟོང་པ་ཡིན། །རིག་པ་འདུས་མ་བྱས་པ་སྟེ། །
སེམས་ནི་འདུས་བྱས་གློ་བུར་བ། །རིག་པ་ཆོས་ཉིད་སྤྲོས་བྲལ་ལ། །སེམས་ནི་ཆོས་
ཅན་སྤྲོས་པ་ཅན། །རིག་པ་རང་གྲོལ་མཐའ་བྲལ་ལ། །སེམས་ནི་གཟུང་འཛིན་མཐའ་
རྒྱ་ཅན། །རིག་པ་སེམས་ལ་ཕར་མི་ལྟོས། །སེམས་ནི་རིག་པར་ཚུར་ལྟོས་ཅན། །
རིག་པ་བྱུང་གནས་འགྲོ་གསུམ་བྲལ། །སེམས་ནི་བྱུང་གནས་འགྲོ་གསུམ་ཅན། །
349



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
རིག་པ་གཟུགས་ཀྱི་ཁ་དོག་བྲལ། །སེམས་ནི་གཟུགས་ཀྱི་ཁ་དོག་ཅན། །རིག་པ་བསམ་
པའི་ཡུལ་ལས་འདས། །སེམས་ནི་ཀུན་རྫོབ་བློ་ཡིས་བྱས། །རིག་པ་རྟག་པ་ཐེར་
ཟུག་པ། །སེམས་ནི་ཆད་པ་དོར་ལེ་བ། །རིག་པ་སྐུ་དང་ཡེ་ཤེས་ཅན། །སེམས་ནི་
ཉོན་མོངས་སྡུག་བསྔལ་ཅན། །རིག་པས་བསྡུས་རྣམས་མྱ་ངན་འདའ། །སེམས་ཀྱིས་
བསྡུས་རྣམས་འཁོར་བའོ། །ཞེས་གསུངས་ཤིང་། འོན་ཀྱང་གཤིས་ཀྱི་ཆ་ནས་རིག་
པ་ཀུན་གཞིར་དག་པ་བདེ་གཤེགས་སྙིང་པོ་ཞེས་པའི་རང་བཞིན་རྒྱས་འགྱུར་གྱི་རིགས་
སུ་གནས་པའི་ངོ་བོའི་ཆ་ལ་འཇོག དེ་ནས་རྩ་བའི་ངོ་སྤྲོད་ཅར་ཕོག་ཏུ་གདམས་པ་
རྡོ་རྗེ་བླ་མའི་ཞལ་ལས་ཤེས་པར་བྱ་བ་ཁོ་ནའོ། །
གཉིས་པ་ཐག་གཅིག་ཐོག་ཏུ་བཅད་པ། དམ་ཆོས་སྤྱན་རས་གཟིགས་རྣལ་འབྱོར་
དོན་གྱི་མདོ་ལས། སྤྱན་རས་གཟིགས་ཀྱིས་གསོལ་བ། སངས་རྒྱས་དང་སེམས་ཅན་
གཉིས་སེམས་ཀྱི་ལམ་ནས་འགྲོ་བ་ལགས་སོ། །བཀའ་སྩལ་པ། སེམས་ཅན་རྣམས་
ནི་སེམས་ཀྱི་རང་བཞིན་མ་རྟོགས་པས་རྒྱུད་དྲུག་ཏུ་འགྲོའོ། །སངས་རྒྱས་རྣམས་ནི་
རྣམ་པར་མི་རྟོག་པའི་ལམ་དུ་ཞུགས་ནས་སྐུ་དང་ཡེ་ཤེས་ཀྱི་འཁོར་ལོར་སངས་རྒྱས་
པ་ཡིན་ནོ། །ཞེས་སོགས་གསུངས་པ་བཞིན་བཀའ་མདོ་རྒྱུད་ཐམས་ཅད་ཀྱི་གནད་
དོན་མཐུན་པ། རང་གི་སེམས་གཅིག་པུ་འདུལ་ཐུབ་ལས་ཉོན་མོངས་པ་དང་རྣམ་
པར་གྲོལ་བའི་ཆོས་འགྲོ་ལྡོག་གི་བྱེ་བྲག་ཡིན་པ་དང་། སྤྲིན་གྱི་ཚོགས་ཐ་དད་པ་རྣམས་
ཀྱང་ནམ་མཁའ་གཅིག་གི་དབྱིངས་ལས་མ་གཡོས་པ་དེ་བཞིན་དུ་གྲུབ་མཐའ་སོ་
སོའི་མི་མཐུན་པ་དགག་སྒྲུབ་བྱེད་པའི་ལྟ་ངན་རྣམས་ཀྱང་། ལྟ་བ་མི་མཐུན་བཟང་
ངན་དང་དབྱེ་གསལ་མེད་པར་ལ་བཟླ་ཆེན་པོ་གཅིག་གི་ངང་དུ་རྫོགས་ཏེ་ཆོས་ཉིད་
གཅིག་ལས་མ་གཡོས་པ་དེས་ན། ཀུན་བྱེད་ལས། ནམ་མཁའ་དབྱེ་བ་མེད་པ་བཞིན། །
350



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དེ་བཞིན་ཆོས་རྣམས་དབྱེར་མེད་དོ། །ཞེས་པ་བཞིན་དང་། བསྒོམ་པའི་ཉམས་བྱེ་
བྲག་ཐ་དད་པའི་གཡོ་རྩོལ་རྣམས་ཕྱོགས་ཐ་དད་ནས་འབབ་པའི་ཆུ་བོ་རྣམས་རྒྱ་མཚོ་
ཆེན་པོ་གཅིག་གི་ངང་དུ་འཁྱིལ་བ་བཞིན། ཆེད་གཏད་ཀྱི་རྟོག་པ་དང་བྲལ་སྒོམ་པ་
མུ་མཐའ་ཡས་པ་གཅིག་གི་ངང་དུ་རྫོགས་ཏེ་ཡོད་པ་དང་། རྨི་ལམ་གྱི་བྱེ་བྲག་ཐམས་
ཅད་གཉིད་ཀྱི་རོལ་པ་གཅིག་གི་ངང་དུ་རྫོགས་པ་བཞིན། ཐེག་པ་སོ་སོའི་དགག་
སྒྲུབ་ཀྱི་སྤྱོད་པ་རྣམས་རྩོལ་རྟོག་བྱར་མེད་པ་རྣལ་མ་རང་ལུགས་ལྷུན་བབ་གཅིག་
གི་ངང་དུ་རྫོགས་ཏེ་ཡོད་པས་ལྟ་སྒོམ་སྤྱོད་འབྲས་ཐམས་ཅད་གཅིག་ཏུ་འབབ་པ་རྒྱུ་
མཚན་བཞིས་ཡིད་དཔྱོད་དང་། མཚན་རྩོལ་དང་། ཞེ་འདོད་ཀྱི་ཐེག་པ་ལ་མི་རེ་བར་
དོན་གྱི་སྙིང་པོ་རྣལ་མ་སེམས་ཅར་ཕོག་ཏུ་ངོ་སྤྲོད་པས་ཡིད་དཔྱོད་དང་མཚན་མའི་
དམན་པའི་ལྟ་གྲུབ་ལ་འགྲམ་ཆུ་མི་ལྡང་ཞིང་གཅིག་གདེང་ཆེན་པོ་ཐོབ་པར་བྱས་ཏེ་
མཐར་ཕྱིན་པར་བྱའོ། །དེ་ན་ཆོས་ཀུན་གྱི་སྙིང་པོ་ཐེག་མཆོག་རྒྱལ་པོའི་གྲུབ་པའི་
མཐའ་ལ་སྐྱེ་འགག་གྲངས་རྩི་དང་འགྱུ་བྱེད་ཀྱི་ཡིད་ཡུལ་བརྡོལ་བར་བྱས་ཏེ། ནམ་
མཁའ་ལྟ་བུ་གཅིག་གི་ངང་དུ་བློ་ལྷན་ནེར་གནས་པར་བྱའོ། །
གསུམ་པ་གདེང་གྲོལ་ཐོག་ཏུ་བཅའ་བ་ནི། འདིར་གཞན་དུ། ཡེ་གྲོལ། ཤར་གྲོལ།
རང་གྲོལ། ཅེར་གྲོལ་ཏེ་གྲོལ་ཚུལ་བཞིར་དབྱེ་བ་ཡོད། སློབ་དཔོན་ཆེན་པོ་དྲི་མེད་
བཤེས་གཉེན་གྱི་རྗེས་འབྲང་དག་ནི་རིམ་སྐྱེས་པའི་དབང་དུ་གྲོལ་ལུགས་གསུམ་
གསུངས་པ་དེ་དང་དེ་རུ་གོ་བར་བྱ་བ། འོག་མ་ཐེག་པའི་གྲུབ་མཐའ་སྣ་ཚོགས་པ་
སྒྲོ་བཏགས་ཀྱི་རྟོག་པའི་རྡུལ་སྤྲིན་རང་བྱུང་རིག་པ་བློ་འདས་རྒྱས་པོའི་ནམ་མཁའ་
གཅིག་གི་ཀློང་ན་མཉམ་ཞིང་དར་གྱི་སྲིན་བུས་རང་གི་ཁ་ཆུས་རང་འཆིང་བ་ལྟ་བུ་སྟེ་
ཡིད་བྱེད་དང་རྩོད་འཛིན་རང་ཞིག་རང་གྲོལ་དུ་སོང་བས་ཡིན་ལུགས་ཀྱི་གདེང་གཅིག་
351



ཀཿཐོག་སི་ཏུ་ཆོས་ཀྱི་རྒྱ་ར་ཚོས་མཛད།
གིས་ཤེས་བྱའི་གྲུབ་མཐའ་དང་ཆོས་ཐམས་ཅད་རེ་དོགས་མེད་པའི་ངང་ན་རྫོགས་
པས་གྲོལ་ཐོག་ཏུ་ལྟ་བའི་རྫོང་བཅའ་སྟེ། ཤིང་རྟ་ཆེན་པོའི་དཔལ་ངག་གི་དབང་པོས།
ཇི་ལྟར་མཁའ་དབུས་དངས་མའི་སྐྱེད་མོས་ཚལ། །མེ་ཏོག་འབྲས་མང་འབབ་ཆུས་
བརྒྱན་པ་ཞིག །མངོན་དུ་བསམ་སྟེ་དེ་ཡི་རྣམ་དབྱེ་དང་། །མཐུན་ཕྱོགས་མི་མཐུན་
ཕྱོགས་རྣམས་རྩེད་པ་བཞིན། །ཅེས་པ་ལྟར་དོན་མེད་པའི་ཡིད་ཀྱི་རི་མོ་ཟད་པར་
མཐོང་སྟེ། དགག་སྒྲུབ་བྲལ་བ་དང་། ཤར་ཚུགས་མི་ཐུབ་པས་སྤྲུལ་མདུད་ལྟ་བུ་ཉིད་
གཙོར་འཇོག་པ་ལགས་སོགས། དོན་འདི་དང་འདི་དག་གི་གནས་རྣམས་ལ་རྒྱ་ཆེར་
རང་གི་རིགས་པ་དང་། བཀའ་གསུང་རབ་ཀྱི་གནད་ལ་བརྟེན་ནས་ཇི་ལྟར་ངེས་ཤེས་
སྐྱེ་བའི་ཚུལ་བཞག་ཏུ་ཡོད་མོད་ཀྱི་འདོད་སྐོང་ཙམ་དུ་བརྗོད་པས་ཐུགས་བཞེད་ཀྱི་
ཤིང་རྟ་ཕྱུར་བུར་གང་བར་གྱུར་ཅིག རྒྱལ་བའི་གསུང་གི་གསང་བ་མཐར་ཐུག་ཕུལ། །
རང་གི་རྒྱུད་ལ་མྱོང་གོམས་མ་མཆིས་མོད། །བརྒྱུད་པ་གླིང་བཞིའི་མུན་སེལ་ཉིན་
མོར་བྱེད། །སྐལ་བཟང་གཉའ་ཤིང་འཛིན་རིའི་རྩེར་སོན་ཚེ། །བློ་གྲོས་གསར་པའི་
ཆུ་སྐྱེས་འདབ་སྟོང་ཕྱེད། །དེ་ལས་བྱུང་བའི་འབེལ་གཏམ་བདུད་རྩིའི་བཅུད། །གང་
ཞིག་རྐང་དྲུག་དགའ་བའི་གསོས་སུ་སྦྱིན། །བླུན་པོ་རང་གཙིགས་ཆེ་བའི་མུན་སྒོམ་
དང་། །ཤེས་བྱའི་གནས་མ་རྟོགས་པའི་མཁས་རློམ་གཉིས། །རང་འདོད་འཁྱོགས་
པོའི་གཡོ་སྒྱུ་རྒྱས་དྲག་པས། །རྒྱལ་བསྟན་དྲི་མེད་ཆོམ་པོར་ངེས་མཐོང་བ། །དེས་ན་
དེ་དག་བསྟན་པ་འཛིན་དངོས་མིན། །བརྗོད་པའི་ལས་དང་ཐོབ་པའི་དགེ་ཚོགས་
སོགས། །གདོད་མའི་ཀློང་དུ་རིག་པའི་གོལ་ས་ཉིད། །རྣམ་པར་གྲོལ་བ་དག་པའི་
རྒྱུར་བསྔོ་ན། །ལྷག་བསམ་སྨོན་འབྲས་ཐེག་རྩེའི་བསྟན་འཕེལ་ཤོག །ཅེས་པའང་རྩ་
ཤུལ་དགེ་སློང་དཀོན་མཆོག་ནོར་བུས་བསྐུལ་བའི་ངོར། ཆོས་སྨྲ་བའི་ཤམ་པོ་རང་གི་བཙུན་པ་གཞོན་
352



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ནུ་སི་ཏུ་པ་ཆོས་ཀྱི་རྒྱ་མཚོས་ཀཐོག་དཔལ་གྱི་དབེན་གནས་ཐར་པ་གླིང་དུ་སྦྱར་བ་དགེའོ། །དགེའོ། །
དགེའོ།། །།
༄༅། །དཔལ་ལྡན་བླ་མའི་ཞབས་ལ་ཕྱག་འཚལ་ལོ། །གསང་སྔགས་ལམ་རྩ་མོས་
གུས་སྒོམ་གྱི་མགོ། །ཡིན་པས་རྩེ་གཅིག་བླ་མའི་རྣལ་འབྱོར་གྱི། །དུས་རྒྱུན་བླ་མ་
དྲན་པའི་གསོལ་འདེབས་དང་། །ཐུགས་ཡིད་གཅིག་ཏུ་བསྲེ་བའི་ཉམས་ལེན་གྱིས། །
དབང་བཞི་ལེན་ཅིང་བྱིན་རླབས་འཇུག་པར་བྱ། །ཐུན་མགོར་བྱང་ཆུབ་སེམས་ནི་སངས་
རྒྱས་ཀྱི། །ལམ་རྩ་ཡིན་པས་ནན་ཏན་བསྒོམ་པར་བྱ། །དེ་ནས་འཁོར་འདས་ཆོས་
ཀུན་རང་སེམས་ཀྱིས། །སྣང་བ་བརྡའ་ཙམ་ཐ་སྙད་བཏགས་ཙམ་ལས། །རང་གི་ངོ་
བོ་གྲུབ་པ་ཡོད་མིན་ཅིང་། །སེམས་དེའང་བྱུང་གནས་འགྲོ་བ་ལྟར་སྣང་ཡང་། །འགྲོ་
མཁན་གང་ཡིན་འགྲོ་ས་གང་ཡིན་དང་། །འགྲོ་ལུགས་ཅི་ཡིན་ཞིབ་པར་དཔྱད་གྱུར་
ན༑ ༑སེམས་ཉིད་སྐྱེ་འགགས་གནས་པས་ངང་གིས་སྟོང་། །སྟོང་པ་ཙམ་དུའང་མ་
གྲུབ་བརྗོད་བྲལ་གཤིས། །ཡུལ་མེད་རིག་སྟོང་ངོ་བོ་ངོས་བཟུང་མེད། །གཞི་མེད་རྩ་
བྲལ་ཁྱབ་བརྡལ་ཆེན་པོའི་ཀློང༌། །དུས་ཀུན་མཉམ་པར་གཞག་པའི་ཐ་སྙད་ཙམ། །
ཆེད་འཛིན་དགག་སྒྲུབ་རྟོག་པའི་རྩ་བ་བྲལ། །གཉུག་མའི་རིག་པ་རང་བབས་ཆེན་
པོ་ལ། །བཟོ་བཅོས་བྱ་རྒྱུ་རྡུལ་ཙམ་མི་འདུག་གི །བཟོ་མེད་རྒྱ་ཡན་ཆེན་པོའི་ངང་དུ་
ཞོག །ཞོག་ཅེས་བྱ་བའང་ཚིག་གིས་མཚོན་ཚུལ་ཙམ། །ཁྱབ་བརྡལ་ཆེན་པོ་ཆོས་ཉིད་
གཤིས་ཀྱི་བབས། །གུ་ཡངས་གཏད་མེད་ནམ་མཁའི་ཁོར་ཡུག་ལྟར། །ངོ་བོ་ཉིད་
བྲལ་བློ་འདས་རྫོགས་པ་ཆེ། །དུས་གསུམ་རྟོག་པའི་སྤྲོ་བསྡུ་མི་བྱ་ཞིང་། །རྟོགས་
མེད་ལྷུག་པར་དགའ་བའི་ཞེན་པའང་གོ །ཚོགས་དྲུག་ཡུལ་གྱི་སྣང་བ་གང་ཤར་ཡང་། །
353



ཀ་ཐོག་སི་ཏུ་ཆོས་ཀྱི་རྒྱ་མཚོས་མཛད།
སྣང་དུས་ཉིད་ནས་ཆོས་ཉིད་རིག་པའི་རྩལ། །རང་བཞིན་ཞེན་མེད་རིག་པའི་རོལ་
པར་ཤར། །ཤར་དུས་ཉིད་ནས་དེར་འཛིན་ཚུགས་ཤོར་ནས། །ཤར་གྲོལ་བྱ་ལམ་
རྗེས་མེད་ལྟ་བུར་ཞོག །མ་བཅོས་མ་འཛིན་མ་དམིགས་མ་དགག་ལ། །མ་བསྒྲུབ་
མ་རེ་མ་དོགས་མ་འགགས་ཤིག །བཅོས་འཛིན་དམིགས་དང་དགག་སྒྲུབ་རེ་དོགས་
ཀུན། །རང་ཉིད་རང་གྲོལ་ངང་དུ་བསྐྱངས་ཤེས་ན། །སྒོམ་རྒྱུ་སྤུ་ཙམ་མེད་ལ་ཡེངས་
སུའང་མེད། །དེ་འདྲའི་མཉམ་བཞག་མཁའ་འདྲ་ལ་གནས་ཤིང་། །རྗེས་ཐོབ་གཟུང་
སྣང་སྣང་སྟོང་རྒྱ་ཡན་དང་། །སྒྲ་གྲགས་གྲགས་སྟོང་དྲི་རོ་རེག་བྱ་ཡང་། །སྣང་སྟོང་
རྒྱ་ཡན་ཆེན་པོར་ཀློད་ཤེས་ནས། །བློ་ལས་དྲན་པས་རྒྱ་མཚོ་བྱ་ཤེས་ཤིང་། །ཐུན་
དང་ཐུན་མཚམས་ཉམས་ལེན་མ་གཡོས་ན། །འདོད་ཆགས་ཞེ་སྡང་གཏི་མུག་ལ་སོགས་
ཀྱང་། །སྤང་མིན་སྒྲུབ་མིན་སྒྲུབ་ཡིན་རང་གི་བབས། །རང་བྱུང་ཡེ་ཤེས་ཆེན་པོར་
ལམ་མེར་འཆར། །འཆར་བས་འཁྲུལ་དང་མ་འཁྲུལ་ངོ་བོ་མཉམ། །མཉམ་ཉིད་ངང་
ལ་ཅོག་བཞག་རྒྱུན་བསྲིངས་བས། །ད་ལྟའི་འཁྲུལ་པ་འདི་ཉིད་མ་སྤངས་བར། །རང་
གི་ཡེ་ཤེས་ཆེན་པོའི་རྣམ་པར་ཤར། །འཆར་དུས་མཉམ་བཞག་རྗེས་ཐོབ་དབྱེར་
མེད་པ། །འཕགས་ལམ་རྫོགས་པ་ཆེན་པོ་འདི་ཉིད་ནི། །རྟོག་དང་མི་རྟོག་སེམས་
ཀྱི་འཛིན་པ་ཀུན། །རིག་པའི་ངང་དུ་ཀ་ནས་དག་པའི་ཕྱིར། །རང་བཞིན་གཤིས་ལ་
ཐད་ཀར་བཅད་པས་ན། །ཁྲེགས་ཆོད་རིག་སེམས་ཁྱད་པར་དབྱེ་བས་འཕགས། །
རིག་པ་སྒྲུབ་ཅིང་སེམས་རྟོག་དགག་མིན་ཀྱང་། །ལམ་གཞན་སེམས་ཀྱི་འཆིང་བས་
བསླུས་པ་དེ། །ལམ་འདིར་ཆུ་ལས་འོ་མ་བཞིན་དུ་འབྱེད། །འཁོར་འདས་རྩ་བ་རིག་
དང་མ་རིག་སྟེ། །མ་རིག་སེམས་ཀྱི་འཆིང་བ་ཇི་སྙེད་པ། །རིག་པ་ཡེ་ཤེས་མཉམ་པ་
ཉིད་དག་ནས། །མ་རིག་པའང་རིག་པའི་ཡེ་ཤེས་སུ། །ཡེ་ནས་རྫོགས་ཤིང་མཉམ་
354



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཤེས་དེ་དག་གི །བཅོས་མིན་ལམ་གྱི་མཚངས་ཀུན་ཡོངས་བྲལ་བའི། །མ་བཅོས་གཉུག་
མའི་རིག་པ་འོད་གསལ་བ། །རང་བབ་རྫོགས་པ་ཆེན་པོའི་ལྟ་སྒོམ་ལགས། །གསང་
བ་འཆལ་ན་མཁའ་འགྲོའི་ཚོགས་ལ་བཤགས། །དགེ་བ་རང་གནས་རིག་པ་ངོ་འཕྲོད་
དེ༑ ༑གང་ཁྱོད་ལམ་བཟང་འདི་ལ་རོལ་པར་ཤོག །ཅེས་འདི་དཔལ་གྱི་ཀ་ཐོག་ཆོས་གྲྭ་
ནས། སྤྲུལ་སྐུ་དཀོན་མཆོག་གྲགས་པས་བསྐུལ་བའི་ངོར། སི་ཏུ་ཆོས་ཀྱི་རྒྱ་མཚོས་བྲིས་པ་དགེའོ། །
དགེའོ། །དགེའོ།། །།
༄༅། །བླ་མ་མཆོག་ལ་ཕྱག་འཚལ་ལོ། །སྐལ་པར་ལྡན་པའི་གང་ཟག་ཁྱེད་ཀྱིས་
རང་སེམས་ཀྱིས་ཉམས་ལེན་སྐྱོངས་ཚུལ་འདི་ལྟར་བསྡུ་ན། འདས་པའི་རྟོག་པ་རྗེས་
མི་བཅད། མ་འོངས་པའི་རྟོག་པ་མདུན་མི་བསུ། ད་ལྟ་བ་ཐད་ཀར་བཞག་སྟེ། རྣམ་
རྟོག་འགྱུ་འཕྲོ། དགག་སྒྲུབ། བཟང་ངན་སྣ་ཚོགས་ཅི་ལྟར་ཤར་ཡང་ཤར་དུས་ཀྱི་
རང་སེམས་མ་རང་གིས་ཅེར་རེ་བལྟས་ལ། ཤར་བ་རྗེས་མེད། དྲན་པ་རང་གྲོལ།
འགྱུ་བ་རང་ཡལ་དུ་སོང་ནས་སྟོང་གསལ་འཛིན་མེད། འདི་ཡིན་འདི་འདྲ་ཞེས་སྨྲ་
བརྗོད་ཐམས་ཅད་ལས་འདས་པར་ཤར་བའི། རྟོག་མེད་སྟོང་པ་འཁོར་ཡུག་ཆེན་པོ་
འདི་བཞིན། གཤིས་གང་དུའང་མ་གྲུབ་པ་ལ། བློས་ཅིར་ཡང་མི་འཛིན་ཞེས། སྒྲུབ་
བརྒྱུད་པ་ཐམས་ཅད་ཀྱིས་གསུངས་པ་ལྟར། ཆེད་དུ་བཟོ་བཅོས་དགག་སྒྲུབ་གང་
ཡང་མི་བྱེད་པར། རྩོལ་མེད་རང་ལུགས་ལྷུག་པའི་ངང་མ་བརྗེད་ཙམ་དུ་སྒོམ་རྒྱུ་གང་
ཡང་མེད་ཀྱང་། ཡེངས་སུ་སྐད་ཅིག་ཙམ་དུའང་མེད་པར་བཞག་པ་ཕྱགས་རྫོགས་
དབུ་གསུམ་ཐམས་ཅད་ཀྱིས་འཇོག་སྒོམ་གྱིས་སྙིང་པོར་མཛད་དོ། །ཁྱད་པར་དུ་རང་
རེ་སྔ་འགྱུར་རྙིང་མ་བའི་ཁྱད་ཆོས་རྫོགས་ཆེན་མན་ངག་སྡེའི་དགོངས་པ་ལྟར་སེམས་
355



ཀཿཐོག་སི་ཏུ་ཆོས་ཀྱི་རྒྱ་མཚོས་མཛད།
རིག་གི་ཤན་ཕྱེད་དགོས་ཀྱི་སེམས་ལ་སངས་རྒྱས་སུ་རེ་བའི་བློས་བཏགས་བཅོས་
མའི་ལྟ་སྒོམ་བསྐལ་བརྒྱར་མཐོང་བས་ཀྱང་། གནས་ལུགས་ཀྱི་དོན་ལ་སོར་གང་མི་
ཉེ་བའི་ཚུལ་ཀུན་མཁྱེན་ཆོས་ཀྱི་རྒྱལ་པོ་ཡབ་སྲས་ཀྱིས་ཡང་ཡང་གསུངས་པ་ལྟར་
ལགས་ན། ལུས་གཡོ་འགུལ་ཐམས་ཅད་སྤངས་ནས་ཕྱི་སྒྲིབ་ནང་ལྷོད་པས་བསྡད་
པའི་པུས་མགོར་ལག་གཉིས་བཀབ་སྟེ། སེམས་ཉིད་ངལ་བསོ་རྒྱ་དང་བཅས། ངག་
མ་ནིང་གི་རླུང་ཁ་ནས་བསལ་ཏེ། རྫོགས་ཆེན་གྱི་ལུགས་ལ། སྣ་རླུང་མི་འཛིན་པར་
ཁ་ཡིས་དབུགས་རྒྱུ་བ་ཕྱིར་འཛིན་རིང་ཙམ་དང་བཅས་འགྲོ་འོང་དལ་བ་ལ་བསླབ།
སེམས་བཟོད་མེད་ལ་བཞག་པ་དེ་ལྟ་བུའི་ངང་ནས་བདེ་ཉམས་དང་། གསལ་ལམ་
ལམ་པ་དང་། རྟོག་པ་མེད་པའི་ཆ་གསུམ་འཆར། ཡུལ་བདེ་གསལ་མི་རྟོག་དེ་ལ་
སེམས་ཀྱི་འཆར་གཤིས་ཡིན་པས་བསལ་དགོས་པ་མིན་ཀྱང་། དེ་ལ་ཞེན་བཅས་རྣམ་
རྟོག་རེ་དོགས་ཀྱི་རང་བཞིན་ཅན་ཞིག་ཡོད་དེ། གནས་པ་དང༌། ཉམས་སྣ་ཚོགས་
ལ་སྤྲོ་ཞིང་ཞེན་པ་རེ་བ་དང་། མི་གནས་པ་ལ་སྡུག་སྟེ་གནས་ན་དགའ་སྣང་གི་དོགས་
པ་འཆར་བ་འདིས་བཅིང་བ་ཡིན་པས་དེ་གློ་བུར་ཀུན་རྟོག་འཁྲུལ་ཆོས་འཁོར་བ་
བསྐྱེད་པའི་སེམས་རིག་པའི་རྩལ་ཡིན་པས་ངོ་ཤེས་པར་བྱས་ཏེ་ཐད་ཀར་གཅོད་དེ།
ཤར་གྲོལ་དུས་མཉམ་དུ་གཏོང་པ་ཡིན་པས། འོག་འགྱུ་ལྡིང་པོ་དེ་འདྲ་ཤར་ཚེ་ཤར་
བ་དང་དགག་སྒྲུབ་གང་ཡང་མི་བྱ་བར། ཐལ་བྱུང་དུ་ཕཊ་དྲག་པུ་གཅིག་བརྗོད་པས་
ཁྲེགས་པོའམ་ཐགས་སེར་འགྱུ་ཞེན་གྱི་འཕྲོ་བཅད་དེ། ཧད་དེ་ཟང་ཐལ་ལེ་བར་གནས་
པ་བློ་ལྷོད་དེ་བཞག་དུས་སྟོང་གསལ་འཛིན་པ་ཐམས་ཅད་རང་ཞིག་ཏུ་འཆར་བ་དེ།
གདོད་མའི་གཤིས་གནས་ལུགས་རིག་པའི་ངོ་བོ་ཡིན་པས། དེ་ལ་རང་བབས་སུ་
བཞག་པ་ནི་རིག་པ་རང་ངོ་བལྟ་བ་སྟེ། དུས་དང་རྒྱུན་དུ་དེ་འདྲ་བའི་རང་ངོ་སྐྱོངས་
356



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བས་འགྱུ་དྲན་ལ་ཆོས་ཉིད་ཀྱིས་རྒྱས་འདེབས་བྱེད་པའང་མིན། མི་དྲན་པའི་མི་རྟོག་
པ་ཁོ་ན་ལ་རེ་བ་འཆའ་བས་རྣམ་རྟོག་བཀག་པའི་སྡུག་བསྔལ་དེའང་མིན། གང་ཤར་
གྱི་ངོ་བོ་ལ་ཅེར་གྱིས་བལྟས་པས་བལྟ་མཁན། བལྟ་ཡུལ། བལྟ་བ་ཐམས་ཅད་རང་
ཡལ་རང་དེངས་སུ་འགྲོ་བས་རིག་པའི་ངང་ནས་སེམས་རྟོག་མི་རྟོག་རང་སར་གྲོལ་
བ་རྫོགས་ཆེན་སྙིང་ཏིག་གིས་བསལ་བཞག་མེད་པར་རིག་པའི་རང་ངོ་སྐྱོངས་བའི་
ཁྱད་ཆོས་སོ། །འདི་ལྟར་སྤང་བླང་མེད་པའི་ལྟ་དོན་གནད་ཆེའང་། དེས་འཁྲུལ་པ་
འཇིག་པའི་གདེང་ཐོབ་པ་ལ་གོམས་པ་གནད་དུ་ཆེ་བས། དེ་ཡི་རྒྱུ་ཀུན་མཁྱེན་འཇིགས་
གླིང་གི་ལས་དང་པོ་པས་རང་ཤེས་པའི་ཡེངས་མེད་ཀྱི་དྲན་པ་འདི་སྒོམ་པ་ལ་གནད་
ཆེ་བར་གསུངས་སོ། །ཞེས་ཀུན་བཟང་ཚུལ་ཁྲིམས་ཀྱི་བསྐུལ་ངོར། སི་ཏུ་པས་བརྗོད་པ་དགེ། །།
357



བསོད་ནམས་ཆོས་འགྲུབ་ཀྱིས་མཛད།
༄༅། །རྫོགས་པ་ཆེན་པོའི་གཞི་ལམ་འབྲས་བུའི་
གཏམ་ཉུང་བསྡུས་གནད་ཀྱི་ཟ་
མ་ཏོག་བཞུགས།
༄༅། །ན་མོ་མཉྫ་ཤྲཱི་ཛྙཱ་ན་ས་ཏྲ་ཡེ། །ངོ་བོ་ཀ་དག་ཆོས་སྐུའི་དགོངས་པ་བརྙེས། །
རང་བཞིན་ལྷུན་གྲུབ་ལོངས་སྐུའི་སྣང་བ་རྫོགས། །ཐུགས་རྗེ་འགྲོ་འདུལ་ཕྲིན་ལས་
བསམ་མི་ཁྱབ། །ཟུང་འཇུག་རྡོ་རྗེ་འཆང་དབང་དེ་ལ་འདུད། །གང་གི་ཞལ་སྐྱིན་འཇའ་
ལུས་རྡོ་རྗེའི་སྐུ། །མཐོང་ཐོས་རིག་འཛིན་གྲུབ་པའི་སར་བཀོད་ནས། །གསང་གསུམ་
སྤྲུལ་པའི་རོལ་པ་འབྱམས་ཀླས་པའི། །རྔ་ཡབ་ཞིང་གི་མགོན་པོ་དེར་ཕྱག་འཚལ། །
ཟབ་གསང་རྡོ་རྗེའི་སྙིང་པོ་རྩོལ་མེད་ལམ། །མ་ནོར་རིག་འཛིན་བརྒྱུད་པའི་ཞལ་གྱི་
བཅུད། །མངོན་རྟོགས་སྤོབས་པའི་གཏེར་གྱིས་སྐལ་ལྡན་རྣམས། །གྲོལ་མཛད་བཤེས་
གཉེན་ཚོགས་ཀྱིས་དགེ་ལེགས་སྩོལ། །བརྒྱུད་གསུམ་དགོངས་པའི་ཐུགས་གཏེར་
སྐྱབས་གཅིག་རྗེའི། །ཉམས་རྟོགས་ཕྱག་རྒྱ་མཆོག་གི་གཏན་ཚིགས་ལ། །བརྟེན་ནས་
སྒྲུབ་བརྒྱུད་བསྟན་པའི་སྙིང་པོའི་གཏམ། །ཅུང་ཟད་རྟོགས་པའི་ལམ་དུ་སྨྲ་བར་
སློབས། །འདིར་ཐེག་པ་ཀུན་གྱི་ཡང་རྩེ། མན་ངག་ཀུན་གྱི་ཉིང་ཁུ། གྲུབ་མཐའ་
ཀུན་ལས་ཕ་རོལ་ཏུ་ཕྱིན་པ། འོད་གསལ་རྫོགས་པ་ཆེན་པོ་ཞེས་བྱ་བ་ལས་འཕྲོ་ཅན་
ཚེ་འདིར་གྲོལ་བ། ཤེས་རབ་དང་བརྩོན་འགྲུས་ཅན་དབང་སྟོབས་ཀྱིས་གྲོལ་བ།
མོས་འབྲེལ་ཙམ་གྱིས་ཀྱང་སྲིད་པའི་ས་བོན་སྐེམ་ཞིང་། ངན་འགྲོའི་འཇིགས་པ་འཕྲོག་
པའི་མྱུར་ལམ་འདིར་འཇུག་པ་ལ་དད་པ་དང་ཤེས་རབ་བརྩོན་འགྲུས་གསུམ་གྱིས་
དཔྱད་སྒོམ་དབུ་སེམས་ཀྱི་རིགས་པ་དང་། བརྟག་གཞིགས་ཚད་མའི་རིགས་པས་
358



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བདག་རྟོག་གཉིས་གཞི་མེད་རྩ་བྲལ་གྱི་སྒོ་ནས་སྐྱེ་མེད་རིག་པའི་གཤིས་ཐོག་ཏུ་འགྲོ་
དགོས་པའང་ཡོད་དེ། ཡུལ་འཁོར་སྐྱོང་གི་ཞུས་པའི་མདོ་ལས། སྟོང་པ་ཞི་བ་སྐྱེ་བ་
མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་ཏེ། །དེ་དག་ཐུགས་རྗེ་མངའ་
བས་ཐབས་ཚུལ་གྱི། །རིགས་པ་བརྒྱ་དག་གིས་ནི་གཟུད་པར་མཛད། །ཅེས་གསུངས་
སོ༑ ༑དེ་ལྟར་མིན་ཡང་ཡེ་ཤེས་བླ་མ་ལྟ་བུ་དབང་པོ་རབ་ལ་ཅིག་ཆར་དུ་ངོ་སྤྲོད་པ་
ཡིན་ཡང་དབང་པོ་རྟུལ་པོ་ལ་རིམ་གྱིས་ངོ་སྤྲོད་དགོས་པས་ལམ་འདིའི་རང་གཞུང་
གི་ལྟ་གྲུབ་ཙམ་ལ་ཐོས་བསམ་གྱིས་སྒྲོ་འདོགས་ཆོད་པ་ཞིག་བྱས་ཏེ། མཁས་གྲུབ་
བླ་མའི་མན་ངག མོས་གུས་སྙིང་གི་ལྕགས་ཀྱུ། དྲན་ཤེས་ཆུ་བོའི་རྒྱུན་ཐག ཞེན་ལོག་
སྲིད་པའི་འཇིགས་པ། མཐུན་རྐྱེན་དབེན་པའི་འདུན་པ་སོགས་ལ་བསྟེན་ནས་འཇོག་
སྒོམ་ཉིན་མཚན་འདྲེས་པར་མ་བྱུང་ན། བཤད་ཡམ་ལ་ཇི་ལྟར་མཁས་ཀྱང་ཚིག་དོན་
གོ་ཡུལ་དུ་སྒྲོགས་པའི་རྣལ་འབྱོར་ཙམ་ལས། དོན་གྱི་རྣལ་འབྱོར་པ་མི་འོང་ངོ༌། །
དེ་ལ་དང་པོ་གཞི་ལམ་འབྲས་གསུམ་གྱི་དོན་ཅུང་ཟད་ངེས་པར་བྱ་དགོས་པས། མདོ་
རྒྱུད་ཀུན་གྱི་ངེས་དོན་མཐར་ཐུག་ནི་གཞི་བདེར་གཤེགས་སྙིང་པོ་སྟེ། འཁོར་འདས་
ཀུན་ལ་ཁྱབ་པས་རིས་སུ་མ་ཆད་དེ། ཡུལ་ཐམས་ཅད་ལ་དབྱིངས་ཀྱིས་ཁྱབ་ཡུལ་
ཅན་ཐམས་ཅད་ལ་ཡེ་ཤེས་ཀྱིས་ཁྱབ་པའི་ཕྱིར། ཡུལ་ཡུལ་ཅན་ཡང་གཉིས་སུ་སྣང་
ཡང་གཉིས་སུ་མ་གྲུབ་སྟེ། ཡུལ་སྣང་འདི་དག་ནང་སེམས་ལས་གཅིག་དང་ཐ་དད་
གང་དུའང་མེད་པས་མེད་སྣང་སྟོང་པའི་གཟུགས་བརྙན་རྨི་ལམ་བཞིན་ཡིན་པའི་ཕྱིར།
ལ་ལས་སེམས་ཀྱིས་བཏགས། ལ་ལས་སེམས་ལས་སྣང་སེམས་ཀྱིས་བྱས། ལ་ལས་
སེམས་ཡིན་ཟེར་བ་རྣམས་དོན་ལ་མི་འགལ་ལོ། །
འདིར་ནི་དེ་གཉིས་བསྡོམས་ཏེ་དབྱིངས་དང་ཡེ་ཤེས་གཉིས་སུ་མེད་པ་ཟུང་འཇུག་
359



བསོད་ནམས་ཆོས་འགྲུབ་ཀྱིས་མཛད།
འདུས་མ་བྱས་སུ་འདོད་པ་ཡིན་ཏེ། རྒྱུད་བླ་མ་ལས། ཇི་ལྟར་སྔར་བཞིན་ཕྱིས་དེ་
བཞིན། །འགྱུར་བ་མེད་པའི་ཆོས་ཉིད་དོ། །ཞེས་གསུངས་སོ། །ཡང་གཞི་དེ་མིང་གི་
ཁྱད་པར་ཀ་དག་ལྷུན་གྲུབ་ཟུང་འཇུག་ཅེས་བཏགས་པ་ཡང་། དེ་ལས། ལུས་ཅན་
ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་འདྲ། ཞེས་པའི་དོན་ཟག་པ་མེད་
ཅེས་པས་གཟུང་འཛིན་རྟོག་པའི་དྲི་མ་གློ་བུར་བ་རྣམས་གཤིས་ལ་མེད་ངོ་བོ་ཀ་དག་
དང༌། ཤེས་པ་ཞེས་རིག་པའི་ཡེ་ཤེས་དང་། སྲུང་མའི་རྩི་ཞེས་སྦྲང་རྩི་མངར་བ་དང་
རོ་གཅིག་པ་ལྟར་རང་བཞིན་ལྷུན་གྲུབ་ཀྱི་ཡོན་ཏན་བསྟན་ཏེ། དབྱིངས་རང་གི་ངོ་
བོ་ལ་དབྱིངས་སྣང་སྐུ་དང་ཡེ་ཤེས་སོགས་འབྲལ་མེད་དུ་ཡོད་ཅིང་གསར་དུ་བཞག་
པའི་བཅོས་མ་མིན་པ་རང་ཆས་སུ་གནས་པ་གཤིས་རང་གི་ཡིན་ལུགས་སམ་རང་
བཞིན་ཡིན་ཏེ། དེ་ལས། གློ་བུར་དག་གིས་ཁམས་སྟོང་གི །བླ་མེད་ཆོས་ཀྱིས་སྟོང་
མ་ཡིན། །ཞེས་སོ། །དེ་ཡང་ཆོས་ཐམས་ཅད་ཀྱི་ངོ་བོ་བདེན་དངོས་ཀྱིས་སྟོང་པའི་
རང་བཞིན་དང་འབྲལ་བ་མེད་པའི་ཚུལ་ནི། དབུ་མ་ལས། མེ་ཡི་རང་བཞིན་ཚ་བ་
དང་། །བུ་རམ་རང་བཞིན་མངར་བ་ལྟར། །དེ་བཞིན་ཆོས་རྣམས་ཐམས་ཅད་ཀྱི། །
རང་བཞིན་སྟོང་པ་ཉིད་དུ་བསྟན། །ཅེས་སོ། །
དེ་བཞིན་དུ་སྣང་སྟོང་གཉིས་ཀའི་རང་བཞིན་ཆོས་ཐམས་ཅད་ལ་གྲུབ་བསལ་མེད་
པར་གནས་ཚུལ་ཀྱང་། རྩ་ཤེས་ལས། རང་བཞིན་དག་ནི་བཅོས་མིན་དང་། །གཞན་
ལ་ལྟོས་པ་ཡོད་མ་ཡིན། །ཞེས་སོ། །དེས་ན་ཀ་དག་སྟོང་པའི་ངོས་ནས་དཔྱད་ན་བློ་
དང་དེས་བཞག་པའི་ཡོད་མེད་ཀྱི་སྤྲོས་པ་མེད། སྐྱོན་དང་ཡོན་ཏན་འཁོར་འདས་
གང་ཡང་མ་གྲུབ་པས་མེད་ཅེས་བཤད་པ་ནི་རང་བཞིན་བདེན་གྲུབ་མེད་པ་ཡིན་པས་
རྟག་མཐའ་སེལ་ཞིང་ཡང་དག་པར་བཟུང་བ་ཡིན་ལ། ལྷུན་གྲུབ་གསལ་བའི་ཆ་ནས་
360



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བཞག་ན་ནང་གདངས་འོད་གསལ་ཆེན་པོའི་རིག་པ་ཕྱིར་གསལ་སྐུ་དང་ཞིང་ཁམས་
ཀྱི་འཆར་གཞིར་ཡོད་པར་བཤད་པ་ནི་སྣང་ཙམ་ཐ་སྙད་ངོས་ནས་བཏགས་པ་ཡིན་
པས་ཆད་མཐའ་སེལ་ཞིང་ཡང་དག་པ་ཡིན་ཏེ། དེ་ལས། གཞན་ལས་ཤེས་མིན་ཞི་
བ་དང་། །སྤྲོས་པ་རྣམས་ཀྱིས་མ་སྤྲོས་པ། །རྣམ་རྟོག་མེད་དོན་ཐ་དད་མེད། །དེ་ནི་
དེ་ཉིད་མཚན་ཉིད་དོ། །ཞེས་དང་། བརྗོད་པར་བྱ་བ་ལྡོག་པ་སྟེ། །སེམས་ཀྱི་སྤྱོད་
ཡུལ་ལྡོག་པས་སོ། །ཞེས་དཔྱད་ན་ངོས་བཟུང་མེད་པ་བློའི་སྤྱོད་ཡུལ་ལས་འདས་
པར་བསྟན་ཏོ། །
མ་དཔྱད་པར་འཇོག་ན་གདངས་མི་འགག་པའི་ཚུལ། བུམ་ནང་གི་མར་མེ་ལ་སོགས་
པའི་དཔེས་གཟུང་འཛིན་གཉིས་མེད་ཀྱི་ཡེ་ཤེས་བསྟན་པ་ལྟར། དངོས་པོ་རྟག་མཐའ་
དང་དངོས་མེད་ཆད་མཐའ་སོགས་གང་ཡང་རང་དབང་གི་ཚུལ་དུ་ནི་ཁས་ལེན་པ་
མེད་དེ། བློས་བྱས་ཀྱི་ཞེན་པས་གནས་ལུགས་སྒྲིབ་པར་འགྱུར་བས་སོ། །ང་ལ་ཁས་
ལེན་མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་པ་འདི་ཤིན་ཏུ་གལ་ཆེའོ། །དེ་
ནི་གཞི་ཀ་དག་ལྷུན་གྲུབ་ཀྱི་གནད་ཡེ་བབ་དོན་གྱི་སྙིང་པོ་ཡིན་ལ། དེ་བླ་མས་ངོ་སྤྲད་
ཡོད་པ་ནི་ངོ་རང་ཐོག་ཏུ་སྤྲད་པ་སྟེ་དེ་ཉིད་ལམ་དུ་བྱེད་ཚེ་བསྒོམ་བྱའི་སྤྲོས་པ་མེད་
ཀྱང་བག་ཆགས་མ་དག་པར་གོམས་གསལ་ཇེ་ཆེར་འགྲོ་དགོས་པས། ཐག་གཅིག་
ཐོག་ཏུ་བཅད་ནས་ལམ་ཁྲེགས་ཆོད་ཅེས་བྱ་བ་ཤེས་རབ་ཡིན་པས་ཀ་དག་གི་རིག་
པ་སྟོང་གསལ་དེ་ཀ་འཛིན་མེད་རང་སར་བཅད་དེ་བསྐྱངས་བར་བྱ་ལ། དེའི་ཚེ་སླར་
ཡང་རྟོག་པ་ཤར་ཡང་རང་གི་ངོ་བོ་ཡེ་གྲོལ་དུ་ཡོད་པའི་གནད་ཀྱིས་དགག་སྒྲུབ་མེད་
པར་རང་བབ་བཞག་ན་ཤར་བས་མི་གནོད་དེ་སྦྲུལ་གྱི་མདུད་པ་ལྟར་རང་གྲོལ་ལ་
འགྲོ་བ་ན་ཤར་གྲོལ་ཁྱད་མེད་པ་ཞེས་བྱ་བས་གདངས་གྲོལ་ཐོག་ཏུ་བཅའ་བའི་སྒོ་
361



བསོད་ནམས་ཆོས་འགྲུབ་ཀྱིས་མཛད།
ནས་ལ་བཟླ་བའོ། །དེའང་རྒྱལ་པོས་གདན་ཟིན་པ་ལྟར་རིག་པས་རང་ས་ཟིན་དགོས།
བློན་པོ་བཙོན་དུ་བཟུང་པ་ལྟར་ཡིད་ཤེས་པ་དཔྱོད་དུ་མི་འཇུག་འབངས་ཆམ་ལ་ཕབ་
པ་ལྟར་སྒོ་ལྔ་ཡུལ་ཡན་དུ་མི་འཇུག་པ་དགོས་སོ། །རྣམ་པར་ཤེས་པ་མ་བཅིངས་མ་
གྲོལ་བའོ། །ཞེས་གསུངས་པས་བཅིངས་སྣང་དང་གྲོལ་སྣང་ཙམ་ལས་སེམས་ཀྱི་ངོ་
བོ་ནམ་མཁའ་ལྟར་གནས་པ་ལ་དངོས་གཞི་བཅོས་མེད་རང་བབ་འཇོག་ན་ཡེ་གྲོལ་
གྱི་ཐོག་ཏུ་སླེབ་པར་འགྱུར་གྱི། གཞན་དུ་རྣམ་རྟོག་ཤར་བ་ལ་བཟང་ངན་དུ་ཞེན་པས་
དགག་སྒྲུབ། ཞེན་པ་པོ་སེམས་ལ་བལྟས་ནས་འཁྲུལ་མ་འཁྲུལ་གསལ་མི་གསལ་
སོགས་བསམ་བློ་མང་པོ་རྒྱུན་མ་བཅད་ན། མར་མེ་བསྒུལ་བས་མི་གསལ་བ་དང་ཆུ་
རྙོགས་བསྒུལ་བས་མི་དྭངས་བ་ལྟར་ཤེས་རིག་དྭངས་མའི་རང་ཞལ་མཇལ་བ་མི་
འོང་ངོ༌། །
དཔྱད་པ་ནི་དང་པོ་སྦྱོར་བ་བཙལ་སྒོམ་གྱི་དུས་སུ་ཡིན་ནོ། །སྐབས་འདིར་སེམས་
རིག་ཕྱེས་ཏེ་རིག་པ་སེམས་ལས་འདས་པའི་དགོངས་པ་ལྷག་གེར་ཤར་བ་ནི་ལྷག་
མཐོང་ཆེན་པོ་སྟེ། མ་མཐོང་བའི་ཡེ་ཤེས། མ་བསམ་པའི་དྲན་པ། མ་བཅོས་པའི་
ཆོས་ཉིད་ཅེས་བྱའོ། །དྲན་བསམ་སེམས་སེམས་བྱུང་གི་འཛིན་རྩོལ་ཅན་ནི་མཉམ་
བཞག་རང་བབ་གཤིས་ཐོག་ན་མེད་ཀྱང་གཉིས་སུ་མེད་པའི་ཡེ་ཤེས་ཀྱི་ངང་མ་བརྗེད་
པའི་ལྡོག་པ་ལ་དྲན་པ་ཞེས་བཏགས་ཏེ། རྒྱུད་ལས། སྟོང་ཉིད་ཡེ་ཤེས་རྡོ་རྗེ་གང་། །
མཉམ་བཞག་དྭང་བས་དྲན་པར་བྱ། །ཞེས་སོ། །སེམས་དང་ཡེ་ཤེས་གཉིས་ཡུལ་
གྱི་ངོ་བོ་ཤེས་ཙམ་དུ་གཅིག་ཅེས་བརྗོད་ཀྱང་སེམས་ནི་རྨོངས་ཤིང་ཡུལ་ཕྱིར་དེད་
ནས་འཁྲུལ་རྟོག་འཛིན་པ་དང་བཅས་པ་ལས་སྣ་ཚོགས་བསགས་པ་གཉིས་སྣང་གི་
རྣམ་པ་ཅན་ཡིན་ལ། ཡེ་ཤེས་ནི་ཡུལ་ལ་མི་རྟོག་ཅིང་རང་ངོ་ཤེས་པ་ལ་མ་རྨོངས་མ་
362



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
འཁྲུལ་བ་གཉིས་སུ་མེད་པའི་རྣམ་པ་ཅན་ནོ། །རྒྱུད་ལས། སེམས་ཀྱིས་སུ་ནི་ལས་
རྣམས་གསོག །ཡེ་ཤེས་ཀྱིས་ནི་རྣམ་པར་འབྱེད། །ཅེས་སོགས་གསུངས་སོ། །
གཉིས་སུ་མེད་པའི་ཡེ་ཤེས་ནི་འཕགས་པའི་མཉམ་བཞག་སྐབས་ཡིན་པས་ཡུལ་
མེད་རང་གསལ་འབའ་ཞིག་ཡིན་ལ། ཡུལ་དུ་གྲུབ་པ་ལྟར་སྣང་བ་ནི་སེམས་ཡིན་ནོ། །
སྐབས་འདིར་རིག་པ་དང་ཡེ་ཤེས་ཀྱང་དོན་གཅིག་གོ །དེ་བས་ན་ངང་པས་ཆུ་ལས་
འོ་མ་ལེན་པ་ལྟར་རྣལ་འབྱོར་པས་སྒོམ་པའི་ཚེ་སེམས་ལས་ཡེ་ཤེས་ཉིད་ལེན་པ་
ཡིན་ཏེ། རྣམ་ཤེས་ལ་མི་རྟོན་ཡེ དེས་ལ་རྟོན། །ཅེས་པས་སོ། །སྐབས་འདིའི་རིག་
པར་གྲགས་པ་འདི་སེམས་ཙམ་པའི་ཀུན་གཞིའི་རིག་པ་བདེན་གྲུབ་སྨྲ་བ་དང་མི་
འདྲ་སྟེ། སྟོང་གསལ་སྐུ་གསུམ་གྱི་རང་བཞིན། གྲུབ་མཐའི་བློས་བསླད་པའི་ཕྱོགས་
ལྷུང་དང་བྲལ་བའི་ཕྱིར་རོ། །ཀུན་གཞི་དང་ཆོས་སྐུ་ཡང་རིག་པ་ཉིད་ལ་ངོ་བོ་གཅིག་
དང་ཐ་དད་བཙལ་དུ་མེད་ཀྱང་། རིག་པའི་ངོ་བོ་གདོད་ནས་སམ་ཀ་ནས་དག་པའི་
ལྡོག་ཆ་ལ་ཆོས་སྐུ་ཞེས་བྱ་སྟེ། སྐྱེ་མེད་སྟོང་པ་རིག་པའི་སྙིང་པོ་ཅན་བློའི་ཡུལ་ལས་
འདས་པའི་ཕྱིར་རོ། །རྣམ་པ་འཁྲུལ་རྟོག་གློ་བུར་གྱི་དྲི་མས་མ་དག་པའི་ལྡོག་ཆ་ལ་
ཀུན་གཞིར་བཏགས་ཏེ། སེམས་སེམས་བྱུང་གི་འཆར་གཞི་ཡོད་པའི་ཕྱིར་རོ། །ཡིད་
དང་ཤེས་རབ་གཉིས་ཀྱང་རིག་པའི་རྩལ་ཡིན་པར་འདྲ་ཡང་། ཡིད་ནི་གཟུང་འཛིན་
གཉིས་ལ་ཆོས་དང་གང་ཟག་སོགས་སུ་བདེན་པར་འཛིན་པའི་བློ་ཨ་འཐས་སུ་གོལ་
བ་དེ་ཡིན་ལ། ཤེས་རབ་ནི་ཕྱི་ནང་ཀུན་ལ་བདག་དང་བདག་གི་བའི་དངོས་པོ་བདེན་
པར་མེད་པར་ཤེས་ཏེ་རྟོག་པ་ཤར་གྲོལ་ཐད་ཀར་གཅོད་པའི་བློ་དམ་པ་དེའི་ཆ་ནས་
དབྱེ་བ་ལས། དེ་དག་གི་ངོ་བོ་ནི་ཆུ་དང་ཆབ་རོམ་བཞིན་རིག་པ་ཉིད་ལས་གཅིག་དང་
ཐ་དད་གང་དུའང་མི་རྙེད་དོ། ། །
363



བསོད་ནམས་ཆོས་འགྲུབ་ཀྱིས་མཛང།
དེ་འདྲའི་གཞི་ལ་སྐུ་གསུམ་གྱི་ཡོན་ཏན་འབྱུང་རུང་གི་ས་བོན་ཙམ་མ་ཡིན་པར། སྐུ་
གསུམ་རང་ཆས་སུ་བཞུགས་པ་འབྲལ་མི་ཤེས་པ་ཉི་མ་དང་འོད་ཟེར་ལྟར་དང་། སྒྲིབ་
བྱེད་འབྲལ་རུང་དུ་ཡོད་པ་སྤྲིན་གློ་བུར་བ་དང་འདྲ་སྟེ། རྒྱུད་ལས། ཀུན་ཤེས་ཀུན་
རིག་དམ་པ་པོ། །རྣམ་པར་ཤེས་པའི་ཆོས་ཉིད་འདས། །ཡེ་ཤེས་གཉིས་མེད་ཚུལ་
འཆང་བ། །རྣམ་པར་རྟོག་མེད་ལྷུན་གྱིས་གྲུབ། །ཞེས་དང་། གཞན་ཡང་པདྨ་རྩེ་མོ་
ལས། དྲི་མེད་དབྱིངས་ཀྱི་རང་བཞིན་ནི། །སྐུ་གསུམ་ཡེ་ཤེས་གཞི་དང་བཅས། །གང་
ཚེ་དག་པ་དེ་ཉིད་དུ། །རང་གསལ་མངོན་དུ་འཆར་བ་དང་། །འདྲ་བ་ལམ་དུ་བྱེད་པ་
ལ༑ ༑འབྲས་བུའི་ཐེག་པར་ཡང་དག་བརྗོད། །ཅེས་དང་ངེས་དོན་གྱི་རྒྱུད་ལུང་མཐའ་
ཡས་པས་ཐེ་ཚོམ་མེད་པར་མཛོད། རྣལ་འབྱོར་པས་མྱོང་ཐོག་ཏུ་ཕེབ་ཚེ་སོ་སོ་རང་
རིག་པའི་ཚུལ་གྱིས་རྟོགས་པ་ལས། ཐ་སྙད་ཀྱི་ཤེས་བརྗོད་ཆད། །རྩོད་པའི་གཞི་
སྟོང་། རྟོག་གེའི་སྤྱོད་ཡུལ་ལས་འདས་པ་ཁོ་ན་སྟེ། དགོངས་པ་ངེས་འགྲེལ་ལས།
སོ་སོ་རང་རིག་ཚད་མེད་སྤྱོད་ཡུལ་ནི། །བརྗོད་དུ་མེད་ཅིང་ཐ་སྙད་ཡོངས་ཆད་པ། །
རྩོད་དང་བྲལ་བ་དོན་དམ་ཆོས་ཡིན་ཏེ། །དེ་ནི་རྟོག་གེའི་ཡུལ་ལས་འདས་པའོ། །
ཞེས་སོ། །དེ་ལྟར་མིན་པར་གཞི་སྟོང་རྐྱང་མེད་དགག་ཁོ་ན་ལྷུར་ལེན་པ་མེད་པ་མཐར་
འཛིན་དང་སྐུ་དང་ཡེ་ཤེས་དངོས་པོ་རང་མཚན་པ་ཐོབ་བྱར་ལྷུར་ལེན་པ་ཡོད་པ་མཐར་
འཛིན་གཉིས་ཀ་གྲུབ་མཐའ་ཕྱོགས་རེ་བ་ཡིན་པས་སྐྱོན་གྱི་ཆ་དུ་མ་ཡོད་པར་གསུངས་
ལ༑ འདིར་ནི་བློས་བྱས་བདེན་དངོས་ཀྱི་སྤྲོས་པ་ཐམས་ཅད་བཅད་པ་མེད་དགག་
ཡིན་པས་ཀ་དག་སྟོང་པའི་ཆ་ནས་ཡོད་པར་མ་བཟུང་། བདེན་སྟོང་སྒྱུ་མ་ལྟ་བུའི་རྟེན་
འབྲེལ་རྒྱུན་མི་འཆད་པས་མ་ཡིན་དགག་དང་ཡང་མི་འགལ་བ། ལྷུན་གྲུབ་གསལ་བའི་
ཆ་ནས་མེད་པར་མ་བཟུང་། ཕྱོགས་རེས་ཞེན་འཛིན་གྱི་ལྟ་བ་ངན་པ་དྲུང་ནས་འབྱིན་
364



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
པའི་ཤེར་ཕྱིན་དབུ་མ་ཆེན་པོའི་ལྟ་བའོ། །ཀ་དག་གི་ཆ་ནས་སངས་ལྷུན་གྲུབ་ཀྱི་ཆ་
ནས་རྒྱས་པས་གཞི་ལྷུན་གྲུབ་ཀྱི་སངས་རྒྱས་དང་། དེ་མངོན་སུམ་ངོ་སྤྲད་དེ་ལམ་དུ་
བསྒོམས་པས་གསལ་བ་ལ་ལམ་རྟོགས་པ་མངོན་གྱུར་གྱི་སངས་རྒྱས་དང་། དྲི་མ་
ཐམས་ཅད་དག་པ་ན་འབྲས་བུ་དག་པ་གཉིས་ལྡན་གྱི་སངས་རྒྱས་ཞེས་འདོད་པས།
གཞི་འབྲས་ལྟོ་སྦྱར། འཁོར་འདས་རྒྱ་མི་འཆད། རྒྱུད་ཀྱི་རྣམ་བཞག་འཐད་པ་སོགས་
དགོས་པ་ཆེ་ལ། རྒྱུ་འབྲས་དངོས་མཚན་ཅན་ཁས་མ་བླངས་པས་ཟན་ཟ་མི་གཙང་
ཟ་བ་སོགས་ཀྱི་སྐྱོན་མེད་པའི་གྲུབ་མཐའ་འདི་ནི། རྡོ་རྗེ་རྩེ་མོ་ལས། སྔགས་རྣམས་
ཀུན་གྱི་མཚན་ཉིད་ནི། །སངས་རྒྱས་ཀུན་གྱི་ཐུགས་ཡིན་ཏེ། །ཆོས་ཀྱི་སྙིང་པོ་སྒྲུབ་
བྱེད་པས། །ཆོས་ཀྱི་དབྱིངས་དང་ཡང་དག་ལྡན། །ཞེས་གསུངས་པ་ལྟར་མདོ་རྒྱུད་
དགོངས་འགྲེལ་དང་བཅས་པས་བསྟན་དོན། མཁས་པ་ཀུན་གྱིས་བསྔགས་ཡུལ། །
གྲུབ་ཐོབ་ཀུན་གྱི་དགོངས་ཕུག །རྣལ་འབྱོར་ཀུན་གྱི་སྤྱི་ནོར་ཡིན་པར་ཁོ་བོས་ད་གཟོད་
ཁོང་དུ་ཆུད་དོ། །
དེའང་མདོར་ན་གཞི་ཀ་དག་གི་ངོ་བོ་ཕྱི་ནང་གཞན་གསུམ་གྱི་སྟོང་པ་ཉིད་སྐྱེ་མེད་
ཆོས་ཀྱི་སྐུ་དང་། གཞི་སྣང་ལྷུན་གྲུབ་ཀྱི་རང་བཞིན་དོར་བ་མེད་པ་སྟོང་པ་ཉིད་ཡེ་
ཤེས་འགག་མེད་ནང་གསལ་གྱི་ལོངས་སྐུ་དང༌། རྩོལ་རྟོག་ཐུགས་རྗེ་གང་ཤར་འགྲོ་
འོང་སྣང་ཡང་དོན་ལ་འགྲོ་འོང་མེད་པ་གཉིས་མེད་སྤྲུལ་སྐུའི་ལྟ་བ་ངོ་སྤྲོད། ལམ་
ཁྲེགས་ཆོད་ཀྱིས་ཅོག་བཞག་བཞི་ལ་བརྟེན་ནས་བསྒོམས་པས་དྲི་མ་རང་སངས་ལ་
སོང་ནས་འབྲས་བུ་གཞི་ཐོག་ཏུ་རིག་པས་གྲོལ་ས་ཟིན་ཏེ་ཆོས་སྐུ་རང་མལ་ནས་རྙེད་
པའོ། །སླར་ཡང་ཐུགས་རྗེ་དང་སྨོན་ལམ་གྱི་དབང་སྟོབས་བཙན་པས་ལྷུན་གྲུབ་ཡེ་
ཤེས་ཀྱི་སྣང་བ་ཕྱིར་གསལ་དུ་མཆེད་དེ་གཟུགས་སྐུ་གཉིས་ཀྱིས་འགྲོ་བའི་དོན་མཛད་
365



བསོད་ནམས་ཆོས་འགྲུབ་ཀྱིས་མཛད།
པ་ནི་ཤེས་རབ་ཅན་ཁྲེགས་ཆོད་ཀྱིས་གྲོལ་བ་ཞེས་བྱའོ། །བརྩོན་འགྲུས་ཅན་ཐོད་
རྒལ་གྱིས་གྲོལ་བ་ནི། གཞི་ན་ལྷུན་གྲུབ་གཟུགས་སྐུའི་ཡོན་ཏན་སྦྲུལ་གྱི་རྐང་ལག་
ལྟར་ཡོད་པ་ལམ་རྩོལ་མེད་ཀྱི་ཐབས་བཞུགས་སྟངས་དང་གཟིགས་སྟངས་སོགས་
ལ་བརྟེན་ནས་གོམས་པས་སྦྲུལ་གཅུར་བས་རྐང་ལག་མངོན་པ་བཞིན། སྐུ་དང་ཞིང་
ཁམས་ཀྱི་སྣང་བ་ཡེ་ཤེས་ཀྱི་རྩ་ལམ་ནས་ཕྱིའི་ཡུལ་ལ་ཤར་བ་དབང་པོས་མངོན་སུམ་
མཐོང་བ་ནི་ལྷུན་གྲུབ་ཡེ་ཤེས་ཀྱི་སྣང་བ་ཕྱིར་གསལ་ཞེས་བྱ་སྟེ། འཇམ་དཔལ་སྒྱུ་
འཕྲུལ་ལས། ཡེ་ཤེས་སྣང་བ་ལམ་མེ་བ། །འགྲོ་བའི་མར་མེ་ཡེ་ཤེས་སྒྲོན། །ཞེས་
སོགས་གསུངས་སོ། །དེ་དག་ཕྱི་ནས་ཤར་བའི་དངོས་པོ་མ་ཡིན་པར་ནང་རིག་པའི་
གདངས་སམ་རྩལ་ཕྱིར་ཤར་བའི་དངོས་མེད་སྟོང་གཟུགས་ཀྱི་སྣང་བ་ཙམ་ཡིན་ཏེ།
འཕགས་པ་ཀླུས། སྟོང་པ་ཁོ་ནའི་ཆོས་རྣམས་ལས། །སྟོང་པའི་ཆོས་རྣམས་བྱུང་བ་
ཡིན། །ཞེས་དང་། སྟོང་པ་ཉིད་གཟུགས་སོ། །ཞེས་པ་བཞིན་ནོ། ། །
ཤེར་ཕྱིན་ནས་རྣམ་དག་སྒོམ་ལམ་སྐབས་སུ་ལམ་ཤེར་ཕྱིན་དག་པ། ཡུལ་གཟུགས་
སྣང་དག་པ། འབྲས་བུ་རྣམ་གྲོལ་དག་པ་གསུམ་གཉིས་སུ་མེད་ཅིང་གཉིས་སུ་བྱར་
མེད་དེ་ཐ་མི་དད་ཅིང་གཅད་དུ་མེད་པར་གསུངས་པ་སོགས་དང་དོན་གཅིག་པ་ནི་
ཁྲེགས་ཆོད་ཀྱིས་ནང་འཛིན་པ་དག་པས་ཕྱིའི་གཟུང་ཡུལ་ཀྱང་དག་པའི་སྣང་བ་གང་
ཤར་ཐམས་ཅད་རང་ཐོག་ཏུ་ངོ་སྤྲད། ལམ་ཐོད་རྒལ་གྱི་གནད་གསུམ་ལ་བརྟེན་ནས་
བསྒོམས་པས་སྒྲོན་མ་བཞི་དང་ཤེས་རབ་རང་བྱུང་གི་སྒྲོན་མའི་རྩལ་རིག་པ་རྡོ་རྗེ་
ལུ་གུ་རྒྱུད་དང་བཅས་པ་རྟེན་འབྲེལ་གཅིག་ལ་གཅིག་བརྟེན་ནམ་དེ་ལས་དེ་བྱུང་དུ་
སྣང་ཡང་། མིག་ནི་ལམ་ཕྱེ་བའི་སྒོ་ཙམ་ཡིན་ཏེ། རྒྱུད་ལས། མིག་ནི་ཡེ་ཤེས་འཆར་
བའི་སྒོ། །ཞེས་སོ། ཉི་ཟླ་ལ་སོགས་པ་ནི་ཕྱིའི་དམིགས་རྐྱེན་ཙམ་སྟེ། ཤེལ་གྱི་འོད་
366



མན་ངག་རྫོ་གས་པ་ཆེན་པོའི་གནད་ཐོར་བུའི་སྐོར།
ཟེར་འཆར་བ་ལ་ཉི་འོད་ཕོག་དགོས་པ་བཞིན་ནོ། །ནམ་མཁའ་ཡང་འཆར་གཞིའི་
གོ་འབྱེད་པ་དང་ནང་སེམས་ཉིད་དོན་གྱི་ནམ་མཁའ་མཚོན་བྱེད་ཀྱི་དཔེ་ཙམ་ཡིན་ཏེ།
སྡུད་པ་ལས། དོན་འདི་གང་ཡིན་ནམ་མཁའ་དག་ལ་བལྟ་བར་གྱིས། །ཞེས་སོ། །
དེས་ན་གཞི་ཤེས་རབ་རང་བྱུང་གི་སྒྲོན་མ་འོད་གསལ་སྟོང་པ་ཆེན་པོ་དང་གཞི་སྣང་
ཐིག་ལེ་སྟོང་སྒྲོན་སོགས་དང་། རིག་པ་ཡུལ་མེད་བསམ་བརྗོད་ལས་འདས་པ་རྣམས་
སྣང་རིག་སྟོང་གསུམ་པོ་གཞི་གཅིག་ལ་འདྲེས་ཤིང་འགལ་མེད་དུ་ཉམས་སུ་ལེན་པ་
ལ་མིང་གི་ལྡོག་པས་བཏགས་ན་ཆོས་ཉིད་ཀྱི་སྤྱན་གྱིས་སྟོང་པ་མཐོང་། ཆོས་ཀྱི་སྤྱན་
གྱིས་སྣང་བ་མཐོང་། ཤེས་རབ་ཀྱི་སྤྱན་གྱིས་རིག་པ་མཐོང་བ་ཞེས་བྱའོ། །
གནད་དེ་དག་ལྟ་སྒོམ་ཡིན་ལུགས་སུ་ཐག་བཅད་དེ་ཞེན་མེད་རང་བཞག་ཏུ་གོམས་
པས་སྣང་བཞིའི་ས་མཚམས་རྫོགས་དགོས་ཤིང་། དེའང་དང་པོ་ལམ་སྒོམ་ཚེ་རྐྱེན་
གསུམ་ལས་རང་བྱུང་གི་ཆོས་གསུམ་ངོ་ཤེས་པར་བྱ་སྟེ། རྒྱུ་རྐྱེན་གཞིའི་རིག་པ།
ཡུལ་རྐྱེན་གཞི་སྣང་གི་སྒྲོན་མ། དེ་གཉིས་ངོ་བོ་བདག་གཅིག་པས་སྣང་རིག་དུས་
མཚུངས་པ་དེ་མ་ཐག་རྐྱེན་ནོ། །དེའི་ཚེ་རིག་པ་ཡེ་གྲོལ་ཀ་དག་འདུས་མ་བྱས་པ་
ཉིད་རྒྱུ་ལས་མ་བྱུང་བའི་འབྲས་བུ། བློ་དང་བྲལ་བའི་རང་བྱུང་གི་ཡེ་ཤེས་རང་ངོར་
སྣང་བ་ནི་སེམས་ལས་མ་བྱུང་བའི་སངས་རྒྱས། སོ་སོ་རང་གིས་རིག་པ་ནི་ལུང་ལས་
མ་བྱུང་བའི་མན་ངག་ཅེས་བྱའོ། །དེ་འདྲའི་ལྟ་སྒོམ་ཟབ་མོའི་ངེས་ཟིན་གྱི་ཚད་རྫོགས་
པས་འཁྲུལ་སྣང་གི་ཡུལ་གྲོལ་ཏེ་གང་སྣང་ལོངས་སྐུའི་ཞིང་དུ་གསལ། འཁྲུལ་རྟོག་
གི་སེམས་གྲོལ་ཏེ་རིག་པ་ཆོས་སྐུར་སྨིན། ཤ་ཁྲག་གི་ལུས་གྲོལ་ཏེ་རྡོས་བཅས་
འོད་ལུས་སུ་སྨིན་ནས་སྐུ་གསུམ་ལམ་སྣང་དུ་རྩལ་རྫོགས་པའི་གཟུགས་སྐུས་འགྲོ་
དོན་ཚེ་འདིར་མཛད་ཅིང་། སླར་ཡང་གཞི་སྣང་གཞིར་བསྡུས་ཏེ་སྐུ་གསུམ་ནང་གདངས་
367



བསོད་ནམས་ཆོས་འགྲུབ ཀྱིས་མཛད།
ཀྱི་རྒྱལ་ས་ཟིན་པའི་ཚེ། སྐད་ཅིག་གིས་ལྷུན་གྲུབ་ཀྱི་སྣང་བ་རང་ངོ་ཤེས་པས་ཀུན་
གཞི་དག་པས་རིག་པ་ཉིད་དང་པོའི་འཁྲུལ་གཞི་ལུང་མ་བསྟན་ལས་འཕགས། རང་
བྱུང་ཡེ་ཤེས་མངོན་སུམ་ཤར་བས་ཆོས་ཉིད་རང་གསལ་དུ་མཐོང་། སོ་སོ་རང་རིག་
པའི་ཡེ་ཤེས་རྗེན་པར་ཐེར་ལ་བུད་པས་འཁྲུལ་གྲོལ་བྱེ་བྲག་ཕྱེས། གཉིས་མེད་ཡེ་
ཤེས་ཀྱི་རོལ་པ་འབའ་ཞིག་ལ་སྤྱོད་པས་གཉིས་སྣང་རང་མལ་དུ་སངས། སངས་རྒྱས་
གཞན་དུ་མེད་པའི་གདེངས་རྙེད་པས་འབྲས་བུ་གཞན་བྱུང་ལ་མ་ལྟོས། གདོད་མའི་
གྲོལ་གཞི་ཟིན་པས་དོན་དམ་རང་གཤིས་ལས་མི་གཡོ་བའི་ཚུལ་གྱིས་ལྷུན་གྲུབ་གཞོན་
ནུ་བུམ་སྐུར་སྙོམས་པར་ཞུགས་ཏེ་སྟོང་ཉིད་སྙིང་རྗེའི་ཆོས་སྐུ་ཐིག་ལེ་ཉག་གཅིག་གི་
གྲོལ་ཐོག་ཏུ་གདེངས་བཅའ་བའོ། །དེའི་ཕྱིར་ཆོས་སྐུ་ནང་གསལ་ཐིམ་ལ་མ་རྨུག་
པས་རང་དོན་དང་གཟུགས་སྐུ་ཕྱིར་གསལ་སྐྱོན་གྱིས་མ་གོས་པས་གཞན་དོན་མཛད་
དེ༑ འཁོར་བ་མ་སྟོངས་བར་དུ་དོན་གཉིས་ཀྱི་དཔལ་ལ་སྤྱོད་པ་ནི་བརྩོན་འགྲུས་ཅན་
ཐོད་རྒལ་གྱིས་གྲོལ་བ་ཞེས་བྱའོ། །ཤེས་རབ་ཅན་ཁྲེགས་ཆོད་ཁོ་ནས་གྲོལ་བར་
འདོད་པ་ཐོད་རྒལ་ལ་མི་ལྟོས་པ་ཡོད་ཀྱང་། ཐོད་རྒལ་བ་ཁྲེགས་ཆོད་ལྟ་བས་སྲིད་
རྩ་བདག་རྟོག་གི་རྩ་གདར་ཆོད་པའི་གདེང་མེད་ན་ལྷུན་གྲུབ་ཕྱིར་སྣང་ལ་དངོས་པོར་
ཞེན་པས་འཁྲུལ་སྣང་ལམ་དུ་བྱས་པས་གོལ་བར་འགྱུར་ལ། ཁྲེགས་ཆོད་པའང་
གཤིས་ངོ་བོའི་རང་ཐོག་ཏུ་ངོ་འཕྲོད་ན་ཁམས་གསུམ་ཡོངས་གྲོལ་གྱི་དགོངས་པ་
ཡིན་མོད། ཐོག་མེད་ཀྱི་གོམས་ཆགས་ལས་བདེ་གསལ་མི་རྟོག་པའི་ཉམས་ལ་ཞེན་
བློ་ཤོར་ན་ཁམས་གསུམ་དུ་གོལ་བའི་སྒྲིབ་པར་འགྱུར་བས། རང་ཉམས་ལ་ཆགས་
པའི་ཉིང་འཁྲུལ་ངོས་བཟུང་ནས་ཞེན་པའི་འཛིན་སྟངས་གཞིག་པ་དང་། ཐོད་རྒལ་
པས་དབྱིངས་སྣང་རང་བཞིན་མེད་པ་ཀ་དག་གི་ལྟ་བའི་གཤིས་ལས་འགྲོ་ས་མེད་པ་
368



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཤེས་ནས་ལམ་ཀ་དག་ལྷུན་གྲུབ་ཟུང་འཇུག་ཏུ་འགྲོ་དགོས་སོ། །དེ་ཡང་ཀ་དག་གི་
ངོ་བོ་བདག་གཉིས་ཀྱིས་ཡེ་ནས་དབེན་པས་སྟོང་པ་ཉིད་དང་། ལྷུན་གྲུབ་ཡེ་ཤེས་
ཀྱི་སྣང་བ་གཞི་ལ་མ་ཆད་ཅིང་འཁོར་བ་གཟུང་འཛིན་ཙམ་དུ་ཤེས་པས་སྨོན་པ་མེད་
པ༑ ཟུང་འཇུག་འདུས་མ་བྱས་པའི་གནས་ལུགས་ཁས་ལེན་དང་བྲལ་བས་མཚན་
མ་མེད་པ་སྟེ་རྣམ་ཐར་སྒོ་གསུམ་དང་། ཀ་དག་ལ་ཆོས་ཉིད་དོན་གྱི་ལྷ་དང་ལྷུན་གྲུབ་
ཕྱིར་ཤར་བ་ལ་ཆོས་ཅན་རྟགས་ཀྱི་ལྷ་ཞེས་བྱ་ལ། དེ་བཞིན་དུ་དམིགས་མེད་དང་
དམིགས་བཅས་ཀྱི་ཚོགས་གཉིས་དང་། རྫོགས་རིམ་དང་བསྐྱེད་རིམ། སྟོང་པའམ་
དོན་གྱི་འོད་གསལ་དང་། སྣང་བའམ་དཔེའི་འོད་གསལ་དང༌། ཁྲེགས་ཆོད་སྣང་
མེད་ཀྱི་མཉམ་བཞག་ཐོད་རྒལ་སྣང་བཅས་ཀྱི་མཉམ་བཞག་དང་། སྔ་མ་དོན་དམ་
བྱང་ཆུབ་ཀྱི་སེམས་དང་ཕྱི་མ་ཀུན་རྫོབ་བྱང་ཆུབ་ཀྱི་སེམས་དེ་གཉིས་ཟུང་འཇུག་མཉམ་
ཉིད་བྱང་ཆུབ་ཀྱི་སེམས་ཞེས་བྱ་བས་ལམ་གནད་ཀུན་ཞར་ལ་ཚང་ཞིང་། ལྡོག་པས་
གཉིས་སུ་བཤད་པ་ཐམས་ཅད་ངོ་བོ་གཅིག་ཐ་དད་བྲལ་བར་བསྒོམས་པས་འབྲས་
བུ་ཀ་དག་ཆོས་སྐུ་དང་ལྷུན་གྲུབ་གཟུགས་སྐུ་ཟུང་འཇུག་ལ་ཐུག་པ་ནི་ལམ་འདིའི་
རང་ལུགས་ཐུན་མོང་མ་ཡིན་པའོ། །
སྣང་གཞི་ལས་ས་ལམ་གྱི་དོད་ཐུབ་བརྩི་རྒྱུ་ཡོད་ཀྱང་ཐུན་མོང་གི་ལམ་ལྟར་རིམ་བགྲོད་
མ་ཡིན་པར་འདིར་བློ་མཆོག་ཅིག་ཆར་བའི་སྐལ་ལྡན་རྣམས་ལ་ནི་ས་ལམ་ཅིག་ཆོད་
ཡིན་ནོ། །མདོར་ན་དེ་འདྲའི་ལྟ་བ་ལ་མི་སྐྲག་ཅིང་མོས་པས་འཇུག་ཅིང་ཤེས་རབ་
ཀྱི་དྲན་རྒྱུན་མི་བརྗེད་པར་བྱ་ཞིང་། ལས་འབྲས་ཐུན་མོང་གི་དགེ་རྩ་ཡང་ཅི་ནུས་
གྲོགས་སུ་བརྟེན་ན་གནས་སྐབས་བཟོད་པའི་རྒྱུ་དང་གོམས་པས་བཟོད་པའི་གཟུངས་
ཞེས་བྱ་ལ། གཞན་ཕན་སྙིང་རྗེའི་དབང་གིས་དམ་པ་གསུམ་དང་འབྲེལ་བས་ཤེས་
369



བསོད་ནམས་ཆོས་འགྲུབ་ཀྱིས་མཛད།
རབ་ཐབས་དང་ལྡན་པའི་ལམ་དུ་སོང་བས། ཤེས་རབ་ཀྱིས་གནས་ལུགས་ཤེས།
སྙིང་རྗེས་འགྲོ་བ་སྐྱོབ་པ་སྟེ་མནྡྲ་ཞེས་པའི་སྔགས་དོན་དང༌། རིག་པ་ཆེན་པོའི་སྔགས་
བླ་ན་མེད་པའི་སྔགས་ཀྱང་ཚང་བས་སྔགས་ཀྱི་གཟུངས་སོགས་མི་བརྗེད་པའི་གཟུངས་
ཐམས་ཅད་མྱུར་དུ་ཐོབ་པ་སོགས་ཕན་ཡོན་མཐའ་ལས་འདས་པ་ཡིན་ཏེ། འདི་ལྟ་
བུའི་དོན་ལ་བཟོད་པ་ལྟ་ཞོག་གི་ཆོས་ཐམས་ཅད་སྐྱེ་བ་མེད་དོ་སྙམ་པ་ཡིད་ལ་བྱེད་
པའི་བསོད་མནས་ལ་དགེ་བ་གཞན་གྱིས་དཔག་ཏུ་མེད་པ་སྟེ། ལྷའི་བུ་བློ་གྲོས་རབ་
གནས་ཀྱིས་ཞུས་པའི་མདོ་ལས། གང་ཟག་ལ་ལས་གངྒཱའི་བྱེ་སྙེད་ཀྱི། །འཇིག་རྟེན་
ཁམས་རྣམས་འདིར་ནི་སྦྱིན་བྱས་དང་། །འདུས་བྱས་སྟོང་པར་བཟོད་པ་གང་ལགས་
པ༑ ༑བཟོད་པ་དེ་ནི་སྦྱིན་ལས་ཁྱད་པར་འཕགས། །ཞེས་གསུངས་པའི་ཕྱིར་རོ། །
ཡང་འཁོར་འདས་རང་ཐོག་ནས་ཕྱེ་བ་ཞེས་འཁོར་བ་ནི་ཐོག་མེད་ནས་ལྷན་ཅིག་སྐྱེས་
པའི་རླུང་སེམས་གཟུང་འཛིན་གྱི་རྟོག་པ་གཉིས་དོན་ལ་མེད་པ་ལ་ནོར་བའི་བློས་ཡོད་
པར་བཟུང་བའི་འཁྲུལ་སེམས་གཏི་མུག་དང་མཚུངས་ལྡན་མུན་པའི་རྣམ་པ་ཅན་འདི་
ཡིན་ཏེ། རྒྱལ་བ་བྱམས་པས། གང་ཞིག་ཡོད་པ་མི་མཐོང་མེད་མཐོང་པ། །འདི་
འདྲའི་མུན་ནག་རྣམ་པ་དེ་གང་ཞིག ཅེས་སོ། །མྱང་འདས་ནི་རིག་རྩལ་རླུང་གིས་
ཁུར་བའི་རྣམ་རྟོག་དེ་ཟད་ཅིང་དེའི་གནས་ལུགས་སམ་རང་བཞིན་ཀ་དག་གི་ཡེ་ཤེས་
ལྷན་ཅིག་སྐྱེས་པ་ཁོང་དུ་ཆུད་པ་ཉིད་ཡིན་ཏེ། བྱམས་པས། དེ་ཕྱིར་ཐར་པ་ནོར་ཙམ་
ཟད་པ་ཡིན། །ཞེས་དང་། འདའ་ཀ་ཡེ་ཤེས་ལས། སེམས་རྟོགས་ན་ཡེ་ཤེས་ཡིན་
པས་ན་སངས་རྒྱས་གཞན་དུ་མི་འཚོལ་བའི་འདུ་ཤེས་བསྒོམ་པར་བྱའོ། །ཞེས་སོ། །
དེས་ན་ཁྲེགས་ཆོད་ཀྱིས་ནང་འཛིན་པའི་སེམས་དག ཐོད་རྒལ་གྱིས་ཕྱི་གཟུང་བའི་
ཡུལ་དག གཟུང་འཛིན་གཉིས་མེད་ཀྱི་རིག་སྟོང་མངོན་དུ་བྱེད་པའི་ལམ་འདི་ཁོང་
370



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
དུ་ཆུད་པ་ལ་འཁོར་འདས་སྤང་ཐོབ་ཀྱི་རྩོལ་བས་འཇིགས་པར་སྣང་བ་ནི་གནས་མེད་
ཅིང་སྐབས་མེད་དོ། །སྨྲས་པ། དངོས་འཛིན་གདོན་གྱིས་གཙེས་པའི་འཁྲུལ་སྣང་གི །
འདོད་འཇིགས་སྒྱུ་མ་མཁན་དེས་བསླུས་བསླུས་ནས། །རང་འདོད་ལམ་གྱི་ཞགས་
པས་མཐོ་རིས་གྲོང༌། །གཏི་མུག་རྒན་པོའང་བདག་ལ་མཛའ་བ་མིན། །ཀུན་རྟོག་
དམག་གིས་བསྐོར་བའི་ར་བ་ན། །མཐར་འཛིན་གྲུབ་མཐའི་གཟེབ་ཏུ་རྟག་ཚུད་
ཀྱང་། །ཁྲེགས་ཆོད་རྡོ་རྗེའི་གོ་མཚོན་རྣོན་པོ་དེས། །འགྲོ་ལ་མེད་གོ་སྐབས་ཡངས་
པོར་ད་བྱས་སོ། །བླུན་སྒོམ་ཐུན་གསུམ་མུན་པའི་ཁྱིམ་དང་བྲལ། །རྟོག་གེའི་ཁ་ཆར་
འཚུབ་པས་མ་བསྒྲིབས་ཤིང་། །རླུང་སེམས་རྩོལ་བའི་སྤྲིན་ལས་རང་གྲོལ་བའི། །
གཞི་དབྱིངས་རིག་པའི་ཉི་མ་ཁོང་ནས་འཆར། །ཐོད་བཅིངས་མུན་པའི་ཟློས་གར་
ཡལ་བ་དང་། །རྣམ་གཡེང་རྒྱུ་སྐར་ཕྲེང་བ་དབྱིངས་སུ་བསྐུམ། །གཞན་དག་ཟླ་བའི་
ཟེར་ལའང་ཅི་ཞིག་རྟོན། །གདེང་ཐོབ་མི་དེ་སྲིད་པའི་མཁའ་ལ་མཛེས། །ཀྱེ་ཧོ།
བདེན་པའི་ཆོས་ཀྱི་ངེས་ཤེས་མ་ཐོབ་ན། །བདེན་མེད་རྫུན་གྱིས་བཅིངས་པའི་ཆོས་
གཟུགས་ཀྱང་། །བརྙན་པོའི་རྒྱན་གྱིས་བྱིས་པ་སྲིད་པའི་དཔེས། །འདུ་བྱེད་སྲིད་པའི་
ཁུར་དུ་མ་སོང་ངམ། །ཉི་མའི་འགྲོས་ནི་མྱུར་ཞིང་འོད་ཐག་ཆད། །རླུང་ཟེར་གྲིབ་མའི་
བགྲོད་པ་མཆེད་པའི་ཚེ། །བྱ་བྱེད་ཅན་རྣམས་ལས་འཕྲོའི་དབང་གིས་བྲེལ། །བྱར་
མེད་རྒན་པོ་མལ་ཆུང་གྲུབ་བཞིར་ཉལ། །བསྟན་པའི་ཉིན་སྣང་ཡལ་དང་ཆོས་མིག་
ཅན། །ཀུན་ཀྱང་མི་སྣང་མུན་པའི་གྲོང་ཁྱེར་འདིར། །ཟིན་མེད་བྱ་བྱེད་བྲེལ་བའི་ཁུར་
བོར་ནས། །བྱར་མེད་ཆོས་སྐུའི་མལ་དུ་སྙོམས་པར་ཞུགས། །ཀུན་འབྱུང་གཉིད་དུག་
སློང་པའི་གཏི་མུག་ཅན། །སེམས་འཛིན་ཟོལ་འགྲོགས་སྒོམ་པའི་སྟོང་སྐད་ཀྱིས། །
དགའ་བྱེད་བྱིས་པ་བསླུ་བའི་རྣམ་ཐར་ལས། །ངང་བཟང་དམ་པ་མགུ་བྱེད་ཅི་ཞིག་
371



བསོད་ནམས་ཆོས་འགྲུབ་ཀྱིས་མཛད།
ཡོད། །དུས་ཚོད་སྙིགས་མས་འགྱུར་ལྡོག་ཤིན་ཏུ་མང་། །སྣང་ཤེས་མི་རྟག་གཏན་
གྱི་འདུན་གྲོས་སོམས། །ཚེ་ཡི་སྙིགས་མར་གྱུར་པས་ཚེ་ཐུང་ཞིང༌། །བར་ཆད་མང་
བས་ནམ་འཆི་ཆ་མེད་སྒོམས། །སེམས་ཅན་སྙིགས་པས་དམུ་རྒོད་གདུལ་དཀའ་
ཞིང་། །འགྲོགས་ན་ཕན་ཚུན་བསླུ་བའི་རང་བཞིན་སེམས། །ལྟ་བ་སྙིགས་པས་ཐེ་
ཚོམ་ལོག་ལྟས་བཅིངས། །མཆོག་འཛིན་མང་བས་གྲུབ་མཐའི་ཞེན་ལོག་སྒོམས། །
ཉོན་མོངས་སྙིགས་པས་དུག་ལྔ་མེ་ལྟར་འབར། །གཉེན་པོ་གཞན་གྱིས་འདུལ་བར་
ཤིན་ཏུ་དཀའ། །མྱུར་ལམ་འོད་གསལ་མཆོག་གི་གདམས་ངག་འདིས། །ཚེ་འདིར་
ཀ་དག་སྙོགས་ལ་བཟོད་པར་མཛོད། །གྲུབ་བརྒྱས་ཟང་ཐལ་བརྙེས་པའི་གསང་ལམ་
འདི། །བཀའ་སྡོད་དབྱིངས་ཀྱི་མཁའ་འགྲོས་གནང་ཐོབ་ཀྱང་། །སྒྲུབ་གསང་སྦས་
པར་འཆང་ན་མི་འཚལ་ཞེས། །མཚུངས་མེད་རིག་འཛིན་བླ་མའི་ཞལ་ལུང་བདེན། །
འདི་བརྩམས་དོན་ལ་རྟོག་པ་དགེ་བའི་ཆ། །སྲིད་པའི་མངལ་རྒྱུར་འཐུམས་པའི་འགྲོ་
ལ་བསྔོ། །མ་རྟོགས་ནོངས་པར་གྱུར་པའི་ཆ་གང་མཆིས། །ལུས་མེད་ཡེ་ཤེས་ཌཱཀྐིའི་
ཚོགས་ལ་བཤགས། །མ་བརྟགས་ཆོས་ལ་སྡང་བའི་གང་ཟག་འགས། །མ་རྟོགས་
འཆལ་བར་གྱུར་པའི་གཏན་ཚིགས་ཀྱིས། །མ་དག་འཁྲུལ་བའི་ལམ་དུ་སྒྱུར་བྱེད་ན། །
མ་བསྙེལ་མཁའ་འགྲོའི་ཚོགས་རྣམས་གཟུ་དཔང་མཛོད། །ཅེས་པ་འདི་ཡང་ཆོས་འདིའི་
ཁྲིད་འཆད་པའི་སྐབས་སུ་སྐལ་ལྡན་གྱི་སློབ་བུ་རྣམས་ཀྱིས་བསྐུལ་བའི་རྐྱེན་བྱས་ཏེ་ཆོས་འདིའི་བདག་
པོར་ལུང་ཐོབ་པ་བསོད་ནམས་ཆོས་འགྲུབ་ཅེས་འབོད་པའམ་བཏགས་མིང་གཞན་ཆོས་དབྱིངས་རིག་
རྩལ་རྡོ་རྗེ་ཞེས་བྱ་བས་གང་ཤར་ཉུང་བསྡུས་ཤིག་འཕྲལ་དུ་བྲིས་ཤིང་སླར་ཡང་རྒྱས་པར་འཆད་སྤྲོའོ། །
དགེའོ། །དགེའོ། །དགེའོ། །ཟབ་རྒྱ།
372



མན་ངག་རྫོགས་པ་ཆེན་པོའི་གནད་ཐོར་བའི་སྐོར་
༄༅། །བསྒོམ་གྱི་ལམ་གནད་གསལ་བའི་
སྒྲོན་མེ་བཞུགས།
དབྱིངས་སྐྱེ་མེད་སྤྲོས་བྲལ་ཆོས་ཀྱི་སྐུ། །མདངས་མ་འགགས་གསལ་བ་ལོངས་སྤྱོད་
རྫོགས། །རྩལ་རིས་མེད་འཆར་བ་སྤྲུལ་བའི་སྐུ། །སྐུ་གསུམ་གྱི་བདག་ཉིད་བླ་མར་
འདུད། །དབྱིངས་སྟོང་པའི་ཡེ་ཤེས་བླ་མར་མཐོང་། །ལྷུན་གྲུབ་ཀྱི་རང་བཞིན་ཡི་
དམ་ལྷ། །ཐུགས་རྗེའི་རྩལ་མ་དང་མཁའ་འགྲོ་སྟེ། །རྩ་གསུམ་གྱི་བདག་ཉིད་རང་
རིག་རྒྱལ། །འདིར་ཆོས་ཀྱི་གནས་ལུགས་མཐར་ཐུག་ནི་སེམས་ཉིད་རང་བྱུང་གི་ཡེ་
ཤེས་ཉག་གཅིག་ཡིན་ལ་དེ་མངོན་དུ་བྱས་ན་འཁོར་འདས་ཀྱི་གནས་ལུགས་མངོན་
དུ་གྱུར་བར་འཇོག་ནུས་ཏེ། ཆོས་ཉིད་ཀྱི་རང་བཞིན་དེ་སེམས་ཉིད་ཀྱི་རང་བཞིན་
ལས་མ་འདས་པའི་ཕྱིར་རོ། །དེའི་ཚུལ་ཡང་ཀུན་བྱང་གི་ཆོས་ཀྱི་རང་བཞིན་མཐའི་
སྤྲོས་པ་ལས་གྲོལ་བའི་སྟོང་པ་ཉིད་ཁོ་ན་སྟེ། སྟོང་པ་དེའང་མཐར་གཏུགས་ན་སེམས་
ཀྱི་རང་བཞིན་དུ་བཞུགས་པའི་སྟོང་པ་རིག་པའི་སྙིང་པོ་ཅན་ལས་རྒྱང་ཆད་དུ་རྟོགས་
པ་མེད་དེ་རྣལ་འབྱོར་པས་སེམས་ཉིད་ལ་མཉམ་པར་བཞག་པ་ན་འཁོར་འདས་ཀྱི་
ཆོས་རྣམས་སྟོང་པའི་ཡེ་ཤེས་དེའི་རྣམ་རོལ་དུ་འཆར་བ་ཡིན་པས་སོ། །སེམས་ཉིད་
ལ་མ་ལྟོས་པའི་ཆོས་ཉིད་ཟུར་པ་ཞིག་ཡོད་ན། ཆོས་ཉིད་དེའི་ཆོས་ཅན་ཡང་སེམས་
ཉིད་ལས་ཐ་དད་པར་རང་དབང་བའི་ཆོས་སུ་འགྱུར་བ་ཞིག་ན། དེ་བདེན་གྲུབ་ཏུ་
འཇོག་པ་ལས་འོས་མེད། དེ་ལྟ་ན་ཆོས་ཉིད་ཡང་བདེན་སྟོང་དུ་མི་འཐད་པས་བདེན་
གྲུབ་ཉིད་ཆོས་ཉིད་དུ་ཐལ་བའོ། །དེས་ན་རྩལ་སྣང་ཐམས་ཅད་རིག་པའི་རྣམ་འཕྲུལ་
ལས་གཞན་དུ་མ་གྲུབ་པས་ཡུལ་ཅིར་སྣང་ཡང་རིག་པ་མེ་ལོང་ལྟ་བུ་ལས་ཕར་ཤར་
373



སྤྲུལ་ཚུལ་ཁྲིམས་བཟང་པོས་མཛད།
བ་མ་གཏོགས་འཆར་གཞི་ཚུགས་ཐུབ་ཀྱིས་གྲུབ་པའི་ཆོས་ཤིག་ཡོད་ནས་ཚུར་ཤར་
བ་མ་ཡིན་ནོ། །དེ་ལྟ་ན་དག་མ་དག་པའི་ཆོས་རྣམས་རིག་པའི་སྟོབས་ཤུགས་ལས་
ཤར་བ་ཉིད་དོ། །དེའི་ཕྱིར་ན་སེམས་སྟོང་པའི་ཡེ་ཤེས་སུ་མཉམ་པར་བཞག་ཅིང་དེ་
རྟོགས་ནས་ཆོས་ཐམས་ཅད་མེད་སྣང་སྟོང་པའི་གཟུགས་སུ་འཆར་འོང་བ་ཡིན།
འོ་ན་སེམས་ཉིད་ལ་མཉམ་པར་འཇོག་ཚུལ་ནི། ད་ལྟར་སེམས་འདི་ཉིད་ཞེན་འཛིན་
དམིགས་གཏད་ཅན་དུ་མཆེད་བཞིན་པའི་རང་དུས་ནས་ཀྱང་ཤེས་པའི་རང་ངོ་ཞེན་
འཛིན་གྱིས་རྙོགས་དང་བྲལ་བའི་ཟང་ཐལ་ལེ་བའི་ངང་ནས་གཡོས་མ་མྱོང་བར་ཡོད་
པས། དེ་མངོན་དུ་བྱས་ཏེ་འཇོག་དགོས་ལ། དེའང་རང་གི་ངོ་བོ་དེ་རྟོག་བྲལ་སྟོང་
པའི་ཆ་དང་། གཡོ་མེད་གནས་པའི་ཆ་དང་། མྱོང་བ་བདེ་བའི་ཆ། གསལ་བ་ཤེས་
རབ་ཀྱི་ཆ་སོགས་ཡོན་ཏན་དུ་མའི་བདག་ཉིད་དུ་ཡེ་རྫོགས་ལྷུན་གྲུབ་ཏུ་ཡོད་པས་
རིག་པ་མངོན་དུ་གྱུར་འོང་ཚེ་རང་གི་ཡོན་ཏན་དེ་རྣམས་རང་ཤུགས་ཀྱིས་མངོན་དུ་
མི་གྱུར་མི་སྲིད་པས། དེའི་སྐབས་སུ་དེ་དག་ལ་དམིགས་གཏད་ཀྱི་ངང་དུ་ལྟ་བ་ལྟ་ཅི།
གསལ་བ་སྟོང་པ་བདེ་བ་སོགས་གང་དུ་ཤར་ཡང་དེར་མི་བལྟ་ཞིང་དེའི་ངང་ལ་མི་
གནས་པར། རྟོག་བྲལ་ཤེས་ཙམ་པའི་ཤེས་རབ་ཀྱི་ཆ་དེ་ལ་རིག་ཆ་ཟེར་བས་དེ་ཀ་
རང་གི་ཐོག་ཏུ་མ་བརྗེད་མ་བོར་ཙམ་བྱས་ཏེ་བཅོས་མེད་རང་བབས་སུ་འཇོག་དགོས་
པ་ཡིན། དེ་ལྟར་རང་ངོ་ཤེས་ཙམ་མ་བརྗེད་ཙམ་གྱི་རྒྱུན་སྐྱོངས་བ་ནི། རང་བབས་
ཀྱི་ཡེ་བསྒོམ་ལ་ཡང་སྒོམ་གྱི་བཅོས་སླད་མེད་པའི་ངང་ལ་རྒྱུན་མར་གནས་ནུས་ན་
ཡེངས་སུ་མེད་ཅིང་དམིགས་གཏད་ཀྱི་སྒོམ་དུ་མེད་པ་ལ་ཆོས་ཉིད་གཉུག་མའི་དྲན་
པ་ཞེས་བྱ་ལ། མ་གཡེངས་བའི་དུས་ན་མ་བརྗེད་ཙམ་དང་ཤེས་ཙམ་མ་བོར་བར་ཡོད་
པ་དེ་དང་། གཡེངས་བའི་དུས་ན་རང་ངོ་ཤེས་ཙམ་ཚོར་ཙམ་ནས་གཡེངས་མཁན་
374



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བོར་ཏེ་ཤེས་ཙམ་པ་དང་དབྱེར་མེད་ཐ་མི་དད་དུ་འགྲོ་བ་ནི་དྲན་སྣང་ཡེ་ཤེས་སུ་འཆར་
བའི་འགོ་བརྩོམ་པ་ཡིན་པར་གསུངས་པས། ལྟ་བྱ་ལྟ་བྱེད་གནས་བྱ་གནས་བྱེད་
སྐྱོངས་བྱ་སྐྱོངས་བྱེད་ཐ་དད་དུ་མ་སོང་བར། རང་ངོ་མཐོང་ཙམ་པ་དེའི་ངང་ལ་རྩོལ་
མེད་རང་བཞག་གིས་རྒྱུན་བསྐྱངས་ན་ཡོངས་ཡུལ་ཆོས་ཉིད་དུ་ཟད་དེ་དབྱིངས་གཅིག་
གི་རང་བཞིན་ལས་མི་འདའ་བས། མཉམ་རྗེས་གང་གི་དུས་སུའང་རྟོག་དཔྱོད་ཐེ་
ཚོམ་ཡིན་མིན་གྱི་འཆིང་ཞེན་ཐམས་ཅད་རང་གྲོལ་ལ་སོང་ནས། ནམ་མཁའི་རྣལ་
འབྱོར་ཞེས་གྲགས་པ་དེ་ཡིན། རིག་ཆ་དེས་ཅི་ཤེས་ནས་ཤེས་རབ་ལྷག་མཐོང་དུ་གྱུར་
རམ་སྙམ་ན། དེས་ཤེས་བྱ་རིག་བྱ་ནི་རིག་པ་རང་གི་དབྱིངས་སྟོང་པ་དེ་ཉིད་ཡེ་ནས་
མངོན་དུ་བྱས་ཏེ་ནམ་ཡང་དབྱིངས་དེ་ལས་གཡོ་འཕོ་སྐད་ཅིག་ཙམ་ཡང་བྱེད་མ་མྱོང་
བ་ཡིན་པས་ད་ལྟ་མཉམ་པར་བཞག་སྐབས་སུ་ཡང་། རིག་པ་ལ་སྟོང་པའི་ལྷན་པ་
གསར་དུ་འདེབས་མི་དགོས་པར། རིག་པ་ཁོའི་སྟེང་ལ་རང་བབས་སུ་ཅོག་བཞག་
བྱས་པ་གཅིག་པུའི་མཐུ་ལས་སྟོང་པ་མྱུར་དུ་རྟོགས་འགྲོ་བ་ཡིན་ནོ། །སྤྲོས་བྲལ་གྱི་
རིག་པ་ཧུ་རེ་བར། །རང་བབས་སུ་འཇོག་པའི་སྒོམ་པ་དེ། །ཐ་མལ་བའི་ཤེས་པ་
སྐྱོངས་བ་ཡིན། །ཡུལ་རྗེས་སུ་ཕར་ལ་མ་འཁྱམ་ཞིང་། །རིག་ཙམ་པའི་ངང་དུ་ཚུར་
གནས་ཏེ། །ལྷོད་ཆགས་པའི་དྲན་པ་བསྟེན་པ་གཅེས། །མཉམ་བཞག་དང་རྗེས་སྤྱོད་
གང་གི་དུས། ། དྲན་ཙམ་གྱི་ངང་ལས་མ་གཡོས་ན། །མི་སྒོམ་པའི་སྒོམ་པ་ཆེ་ཞེས་
གྲགས། །དུས་ཀུན་དུ་མ་བརྗེད་བརྩོན་པར་རེམས། །དགེ་འདིའི་མཐུས་མ་རྒན་སེམས་
ཅན་ཀུན། །བྱང་ཆུབ་ཀྱི་གོ་འཕང་མྱུར་ཐོབ་སྨོན། །ཞེས་པ་འདིའང་གདོང་སྣ་རྒྱན་ལོ་དང་།
བཙུན་པ་ཡེ་ལོའི་ངོར་ཚུལ་མིང་པས་སྨྲས་པ་དགེ་ལེགས་འཕེལ། རྫོགས་ཆེན་གྱི་བསྟན་པ་ཕྱོགས་
མེད་དུ་འཕེལ་བར་ཤོག །
375



ཨ་སྐྱབས་སྤྲུལ་སྐུས་མཛད
༄༅། །རྫོགས་པ་ཆེན་པོ་སྙིང་གི་ཐིག་ལེ་ལས། གཞི་ལམ་
འབྲས་གསུམ་གྱི་ཤན་འབྱེད་སྒྲོན་མའི་འཕྱོང་
གསང་བདག་དགའ་རབ་དཔའ་
བོའི་ཞལ་ཆེམས་ཞེས་བྱ་
བ་བཞུགས་སོ། །
༄༅། །ཐེག་མཆོག་གངས་རིའི་སྤོ་ལ་གནས་བཅས་ཤིང་། །ལུང་རིགས་མན་ངག་
གཡུ་རལ་ཆེར་ངོམས་ཏེ། །ལོག་སྨྲའི་གཅན་ཟན་མཐའ་དག་ཟིལ་གནོན་པའི། །དྲི་
མེད་འོད་ཟེར་མི་ཡི་སེང་གེར་འདུད། །དགོངས་བརྡ་སྙན་བརྒྱུད་གདམས་པའི་ཆུ་བོ་
ཀུན། །གང་ཐུགས་བུམ་པ་བཟང་པོར་ལེགས་བསྐྱིལ་ནས། །སྐལ་བཟང་འགྲོ་ལ་
བདུད་རྩིའི་སྒོ་དབྱེ་བའི། །རྩ་བརྒྱུད་བླ་མ་སྙིང་དབུས་པད་མོར་རོལ། །ཐེག་དགུའི་
རྩེ་རྒྱལ་འོད་གསལ་རྫོགས་པ་ཆེར། །སྡེ་གསུམ་ཀློང་དགུའི་ཟབ་དོན་མང་ཡོད་ཀྱང་། །
ཀུན་གྱི་ཡང་བཅུད་མན་ངག་སྙིང་ཐིག་གི །བསྡུས་དོན་གནད་གསུམ་སྒྲོན་མེ་འདི་ན་
འགོད། །འདིར་རྫོགས་ཆེན་སྙིང་ཐིག་གི་གཞི་ལམ་འབྲས་གསུམ་གྱི་ཤན་འབྱེད་སྒྲོན་
མེའི་འཕྱོང་ཞེས་བྱ་བ་འདི་ལ་ས་བཅད་གསུམ་སྟེ། གཞི་མ་འཁྲུལ་བའི་ཆོས་ཉིད་
གཉུག་མ་རང་གི་ངོ་བོ་བསྟན་པ། ལམ་མ་བཅོས་པ་རིག་སྟོང་རྗེན་པ་སྐྱོང་ཚུལ།
འབྲས་བུ་འཁྲུལ་རྟོག་གི་གྲོལ་ས་བསྟན་པའོ། །དང་པོ་ནི། འདི་ལྟར་གདོད་མའི་
གཞི་ཡི་ཆོས་ཉིད་སྤྲོས་པ་དང་བྲལ་བའི་དབྱིངས་སྐུ་དང་ཡེ་ཤེས་རང་ཆས་སུ་རྫོགས་
པའི་བདེ་གཤེགས་སྙིང་པོ་ཞེས་བྱ་བ་ཉིད་སངས་རྒྱས་ནས་སེམས་ཅན་གྱི་བར་དུ་བྲི་
376



རན་ངག་རྫོགས་པ་ཆེན་པོའི་གནད་ཐོར་བུའི་སྐོར།
གང་འཕོ་འགྱུར་མེད་པར་རྟག་ཁྱབ་ཏུ་བཞུགས་ཡོད་པ་སྟེ། གནས་ཚུལ་ལྟར་ཡང་
དག་པར་རྟོགས་པ་དེ་ལ་སངས་རྒྱས་ཞེས་བྱ་ཞིང་། མ་རྟོགས་པར་ཕྱིན་ཅི་ལོག་གཉིས་
སྣང་གི་བློ་ཅན་ལ་སེམས་ཅན་ཞེས་མིང་བཏགས་པ་ཙམ་དུ་ཟད་ལ། དེ་ཡི་ཕྱིར་ཐོག་
མར་གཞི་ཇི་བཞིན་པའི་ལྟ་བ་གཏན་ལ་དབབ་ཅིང་རིག་པ་རང་བྱུང་གི་ཡེ་ཤེས་ངོ་
འཕྲོད་པ་འདི་གལ་ཆེ་སྟེ། འདི་ངོ་མ་འཕྲོད་པའི་གང་ཟག་གིས་སངས་རྒྱས་ཀྱི་གོ་འཕང་
འདོད་ནས་སེམས་ལ་གཞི་བྱས་ཏེ་སེམས་ཀྱིས་སེམས་ལ་བལྟ་བ་ཙམ་དང་། ཤར་
བ་ལ་དགག་སྒྲུབ་བྱེད་པ་སོགས་སེམས་ལམ་དུ་བྱས་ནས་ཇི་ལྟར་བསྒོམས་ཀྱང་སངས་
རྒྱས་མི་འགྲུབ་པའི་རྒྱུ་མཚན་གཞི་འབྲས་ཡ་འཛོལ་དུ་སོང་ནས་ཕྱིན་ཅི་ལོག་ཏུ་གྱུར་
པས་སོ། །
དེས་ན་ལྟ་བ་ངོ་སྤྲོད་པའི་ཐབས་སུ་ཀུན་མཁྱེན་ཡབ་སྲས་ཀྱི་གཞུང་རྣམས་ལས་མང་
དུ་གསུངས་ཀྱང་འདིར་ཀུན་གཞི་དང་ཆོས་སྐུའི་དབྱེ་བ་དང་། སེམས་དང་རིག་པའི་
དབྱེ་བ་ཙམ་ལ། མུ་ཏིག་ཕྲེང་བ་ལས། ཀུན་གཞི་ཉིད་ནི་བསགས་པའི་ཕྱིར། །ཆོས་
ཀྱི་སྐུ་ནི་ཟག་པ་ཟད། །ཅེས་པས་ཀུན་གཞིའི་ངོ་བོ་རྟོག་མེད་ལུང་མ་བསྟན་གཟུགས་
མེད་པའི་ཤེས་པ་དང་ཆ་འདྲ་བ་གཏུ་མུག་གི་ས་བ་ཞིག་ཡིན་ལ། ལྡོག་ཆ་ཙམ་གྱི་སྒོ་
ནས་བཞིར་དབྱེ་ཡང་། དོན་དུ་རིག་པ་སྟོང་གསལ་ཆོས་ཀྱི་སྐུ་ལ་སྒྲིབ་བྱེད་དུ་གྱུར་
པའི་མ་རིག་པ། ལས་དང་བག་ཆགས་ཀུན་གྱི་རྟེན་དུ་གྱུར་ཞིང་། སེམས་སེམས་
བྱུང་དུ་མའི་འཕྲོ་གཞིར་གྱུར་པ་ཞིག་གོ །ཆོས་སྐུ་ནི་རིག་པ་ཟད་ཐལ་སྤྲོས་པ་དང་
བྲལ་བ་འདུས་མ་བྱས་འཁོར་བའི་དྲི་མས་མ་གོས་པའི་སྟོང་གསལ་ནམ་མཁའ་ལྟ་
བུ་ཡིན་ནོ། །དེ་ལྟར་དབྱེ་བ་མ་ཤེས་པར་ཀུན་གཞི་ལུང་མ་བསྟན་གྱི་ངང་དུ་གོམས་
ན་གཟུགས་མེད་ཁམས་དང་། ཀུན་གཞིའི་རྣམ་ཤེས་དྭངས་ལ་མི་རྟོག་ཙམ་བསྒོམ་
377



ཨ་སྐྱབས་སྤྲུལ་སྐུས་མཛད། །
ན་གཟུགས་ཁམས། ཚོགས་དྲུག་གི་རྟོག་པ་ཕྱིར་ཤར་བ་ལ་ལམ་བྱེད་པས་འདོད་
ཁམས་སུ་གོལ་བར་འགྱུར་བས། དེ་ལྟ་མ་ཡིན་པར་ཀུན་གཞིའི་ལྡོག་ཕྱོགས། ངོ་བོ་
གང་དུའང་མ་གྲུབ་པའི་རིག་པ་སྟོང་པར་བབས་ཀྱི་གནས་པ་དེ་ཆོས་སྐུའི་ཡེ་ཤེས།
ཀུན་གཞིའི་རྣམ་ཤེས་ཀྱི་ལྡོག་ཕྱོགས་ཟང་ཐལ་གསལ་ཆ་དང་བཅས་པ་ལོངས་སྐུའི་
ཡེ་ཤེས། ཚོགས་དྲུག་གི་ཤེས་པས་ལྡོག་ཕྱོགས་འཆར་གཞི་མ་འགགས་པའི་རིག་པ་
ཟང་མར་རྟོགས་པ་སྤྲུལ་སྐུའི་ཡེ་ཤེས་སོ། །དེ་ལྟར་རིག་པ་སྐུ་གསུམ་གྱི་རྣམ་རོལ་
དང་སེམས་གསུམ་གྱི་ཁྱད་པར་ཞིབ་ཏུ་མ་ཚོལ་བར་ཀུན་གཞི་ཚོགས་བརྒྱད་བཅས་
སྒོམ་པས་ཁམས་གསུམ་གྱི་ཤེས་པ་ལས་མ་གྲོལ་བས་འཁོར་བ་འདི་ནས་སྔ་འདྲེས་
གཅིག་ནས་མ་འཕགས་སོ། །
ཡང་ཆོས་སྐུའི་ངོ་བོ་རིག་པ་དྲི་མ་མེད་པ་ནི་མཐར་ཐུག་གི་གྲོལ་གཞིར་ཡོད་པས་གཉིད་
སད་པའི་གནས་སྐབས་དང་མཚུངས་ཤིང་། ཀུན་གཞི་ནི་གཉིད་དུ་སོང་བ་ལྟ་བུའི་
འཁྲུལ་སྣང་རྨི་ལམ་ལྟ་བུ་འཆར་བའི་རྟེན་དུ་གྱུར་བས་ན་དེ་ལས་སད་པར་བྱེད་དགོས་
ཏེ༑ འཁྲུལ་གྲོལ་གཉིས་གཉིད་ལོག་པ་དང་སད་པར་མཚུངས་ལ། ཀུན་གཞི་ལ་
བརྟེན་པའི་ཆོས་ཅན་རྣམས་དག་བྱའི་དྲི་མ་ཡིན་པས་གཉིད་དང་རྨི་ལམ་གྱི་ཚུལ་ལྡོག་
དགོས་ཀྱང་། ཆོས་སྐུའི་ངོ་བོ་རིག་པ་དྲི་མ་མེད་པ་ནི་གནས་སྐབས་སུ་གོམས་བྱར་
གྱུར་ཅིང་མཐར་ཐུག་གི་རྟོགས་བྱ་དང་གྲོལ་གཞིར་ཡོད་པས་རྣམ་པ་ཐམས་ཅད་དུ་
ལྡོག་བྱ་མ་ཡིན་ཏེ། འབྲས་བུའི་གྲོལ་ས་ཡིན་པའི་ཕྱིར་རོ། །ཡང་དེ་བཞིན་དུ་སེམས་
དང་རིག་པའི་ལ་ཤན་ཀྱང་མ་ཕྱེས་ན། སྣང་བ་ཡུལ་གྱི་ཞེན་པ་མི་ཆོད་ཅིང་འཁྲུལ་
སྣང་འཁོར་བ་ལས་མི་ཐར་བའི་སྐྱོན་ཡོད་དེ། སེངྒེ་རྩལ་རྫོགས་ལས། སེམས་དང་
ཡེ་ཤེས་གཉིས་སུ་མ་ཕྱེས་ན། །སྣང་བ་ཡུལ་གྱི་རྩ་བ་མི་ཆོད་པས། །སྐྱོན་བྲལ་ཆོས་
378



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ཉིད་དོན་གྱིས་རྟོགས་པར་དཀའ། །ཞེས་གསུངས་པའི་ཕྱིར་དེའང་འཁོར་བའི་ཆོས་
ཐམས་ཅད་ནི། སེམས་ལ་བརྟེན་པས་སེམས་ཀྱི་ངོ་བོ་དག་དུས་འཁོར་བ་ཡང་དག་
པའོ། །འདས་པའི་ཆོས་རྣམས་རིག་པའི་ཡེ་ཤེས་ལ་བརྟེན་པས་རིག་པ་ཡིན་ཐོག་ཏུ་
བཞག་པས་སངས་རྒྱས་རང་ཆས་སུ་འཆར་བའི་གནད་དེ་ཡིན་ནོ། །ཡང་སེམས་འཕྲོ་
འདུ་དང་བཅས་དུས་རིག་པ་མངོན་དུ་མི་གསལ་ལ། རིག་པ་རང་དྭངས་སུ་གནས་
དུས་སེམས་མི་གསལ་ཏེ། གཅིག་ཤར་བ་དང་གཅིག་འགགས་པར་འདྲ་བ་སྣང་སྟེ།
རིག་པ་གནས་པའི་ཚེ་རིག་གདངས་གཞི་ལ་ཐིམ་པས་སེམས་དར་ཅིག་འགགས་
ཤིང༌། སེམས་ཤར་དུས་གདངས་དངོས་སུ་སྣང་བས། རིག་པའི་ངང་མི་གསལ་བའི་
ཕྱིར་འགགས་པ་ལྟ་བུ་ཞིག་བྱུང་ཡང་དོན་ལ་འགགས་པ་མེད་དེ། རིག་པ་འདུས་མ་
བྱས་ཡིན་པའི་ཕྱིར། ཡང་སེམས་ནི་གཉིས་སུ་འཛིན་པའི་འཁྲུལ་རྟོག་གློ་བུར་བ་ཞིག་
ཡིན་ཏེ། དེའང་སྐད་ཅིག་དང་པོ་གཟུང་བའི་སེམས་ལས་ཡུལ་མེད་པ་གསལ་སྣང་
གཟུགས་སྒྲ་སོགས་སྣང་ལ། སྐད་ཅིག་ཕྱི་མ་འཛིན་པའི་སེམས་ལས་རྟོག་དཔྱོད་ཞེན་
པའི་དབང་གིས་ལས་དང་ཉོན་མོངས་པ་སོགས་འབྱུང་ལ། དེ་ལྟར་ཡུལ་མེད་ཡུལ་
དུ་བཟུང་བ་དང་། སེམས་མེད་སེམས་སུ་འཛིན་པའི་སེམས་ཅན་ལ་འཁོར་བ་རྨི་
ལམ་གྱི་སྣང་བ་ལྟ་བུ་འབྱུང་བ་འདིའང་སེམས་གཟུང་འཛིན་བག་ཆགས་ཀྱི་མཐུ་བརྟས་
པ་དེ་ལས་བྱུང་བར་ངེས་ཤིང་། དེས་ན་སེམས་སྣང་བ་དང་བཅས་པ་གློ་བུར་རྒྱུ་རྐྱེན་
གྱིས་བསྐྱེད་པས་འདུས་བྱས་སྐྱེ་འགགས་འཕོ་འགྱུར་ཅན་སྤྲིན་ལྟ་བུ་ཡིན་ལ། རིག་
པ་ནི་སྐྱེ་འགགས་གནས་གསུམ་ཐམས་ཅད་དང་བྲལ་བ། དཔེར་ན་འབྱུང་བཞིས་
བསྡུས་པའི་སྣོད་བཅུད་ཐམས་ཅད་ནམ་མཁའ་ལ་བརྟེན་ནས་གནས་ཀྱང་ནམ་མཁའ་
གང་ལའང་བརྟེན་པ་མེད་པ་ལྟར་འཁོར་འདས་ཀྱི་ཆོས་ཐམས་ཅད་ཆོས་ཉིད་རྫོགས་
379



ཨ་སྐྱབས་སྤྲུལ་སྐུས་མཛད།
པ་ཆེན་པོ་ལ་བརྟེན་ཀྱང་ཆོས་ཉིད་རྫོགས་པ་ཆེན་པོ་ནི་གང་ལའང་མི་བརྟེན་པས་བརྟེན་
པའི་གཞི་མེད། དེ་བཞིན་དུ་ཆོས་ཐམས་ཅད་རྒྱུ་དང་རྐྱེན་གྱིས་མ་བསྐྱེད་པ་མེད་ཀྱང་
གཞི་རིག་པའི་ཡེ་ཤེས་ནི་གང་གིས་ཀྱང་མ་བསྐྱེད་པས་བསྐྱེད་པའི་རྩ་བ་དང་བྲལ་
བ། དེ་ལྟར་གཞི་རྩ་མེད་པའི་ཆོས་ཉིད་དེ་ནི་བརྗོད་པ་སྒྲ་ཚིག་གི་ཡུལ་ལས་འདས་
ཤིང་ཡོད་མེད་རྟག་ཆད་ཀྱི་སྤྲོས་པའི་གྲྭ་ཟུར་གྱིས་དབེན་པའི་འདུས་མ་བྱས་ཡེ་གནས་
ཀྱི་ཤེས་པ་ཀ་དག་ཟང་མ་ཐལ་བྱུང་འདི་ཀ་ཡིན་ཏེ། མུ་ཏིག་ཕྲེང་བ་ལས། སེམས་
དང་ཡེ་ཤེས་དབྱེ་བ་ནི། །མཁས་པ་རྣམས་ཀྱིས་ཤེས་པར་བྱ། །སེམས་ནི་བག་ཆགས་
ཀུན་གྱི་གཞི། །ལུས་ཅན་རྣམས་ཀྱི་དྲི་མ་ཡིན། །གཟུང་བ་ཡུལ་ལ་འཛིན་པ་སེམས། །
དེ་ཕྱིར་འཁོར་བའི་ཆོས་ཉིད་དོ། །སེམས་དེ་བྲལ་ན་སངས་རྒྱས་པ། །ལུས་ཅན་ཀུན་
གྱི་དྲི་མ་དག །འགྲོ་བ་རྣམས་ནི་སེམས་དེས་འགྲོ། །དེ་མིན་འགྲོ་བར་ནུས་མིན་ཏེ། །
དེ་ཕྱིར་འགྲོ་རྣམས་འཁྲུལ་འཁོར་བཞིན། །ཞེས་གསུངས་པ་ལྟར་སེམས་གློ་བུར་གྱི་
སྒྲིབ་པ་ཡིན་པས་སངས་རྒྱས་ཀྱི་རྟེན་དང་རྒྱུར་མི་རུང་བ་དང་། རིག་པ་ཡེ་གནས་
སངས་རྒྱས་ཀྱི་རང་བཞིན་ཡིན་པ་གཉིས་གཅིག་ཏུ་བྱེད་པ་ཧ་ཅང་མི་རུང་སྟེ། ཉི་མ་
དང་སྤྲིན་ཕུང་གཅིག་ཏུ་འཛིན་པ་བཞིན་ནོ། །དེ་ཡི་ཕྱིར་ཐེག་པ་ཐུན་མོང་ལས་དེ་
གཉིས་མ་ཕྱེད་པས་བྱང་ཆུབ་བསྐལ་པའམ་ཚེ་རབས་སུ་མི་ཐོབ་པ་དང་། རྫོགས་
ཆེན་གྱི་བློ་འདས་ཆོས་སྐུ་སྐད་ཅིག་གིས་རང་ངོ་ཤེས་པས་ཚེ་གཅིག་གིས་རླུང་རིག་
དག་ནས་འཚང་རྒྱ་བའི་གནད་ཀྱང་དེ་ཡིན་ནོ། །བླུན་པོ་མཁས་པའི་ང་རྒྱལ་ཅན་
རྣམས་དང་། རྨོངས་པ་གཏི་མུག་གི་མུན་རྡོ་འཕེན་པ་རྣམས་ཀྱིས་མི་ཤེས་པའི་གནད་
གསང་ཟབ་མོ་ཁྱད་པར་གྱི་ཆོས་འདི་ལ་ཐུག་ཡོད་པས། དེས་ན་སེམས་རིག་གི་དབྱེ་
བ་ཧྲིལ་གྱིས་དྲིལ་ན་ད་ལྟའི་ཐ་མལ་གྱི་ཤེས་པ་བློ་ཡི་བཟོ་བཅོས་གང་ཡང་མ་སོང་
380



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
བ་འདི་ལ་བཞི་ཆ་གསུམ་བྲལ་གྱི་རིག་པ་ཞེས་བྱ་སྟེ། ཅིའི་ཕྱིར་ཞེ་ན་རྟོག་པ་སྔ་མ་
ནི་རང་ཡལ་རྗེས་མེད་དུ་སོང་ཟིན། རྟོག་པ་ཕྱི་མ་ནི་ད་རུང་མ་སླེབ། ད་ལྟའི་ཤེས་པ་
ནི་ངོ་བོ་ངོས་བཟུང་ཐམས་ཅད་དང་བྲལ་བས་ན་གསུམ་དང་བྲལ་ཞིང་བཞི་བའི་ཆའི་
ཐ་སྙད་འདོགས་ལ། དོན་དུ་བདེ་གསལ་མི་རྟོག་སོགས་བཟང་ངན་ཉམས་ཞེན་གྱི་
སྒྲུབས་དང་བྲལ་བའི་རིག་པ་གཅེར་བུ་ཟང་ཀ་མ་འདི་སེམས་ལས་འདས་པའི་ཡེ་
ཤེས། ཆོས་སྐུ་གཞི་གནས་ཀྱི་རིག་པ། རྣལ་འབྱོར་ལམ་གྱི་ཀ་དག་ཅེས་བྱ་བ་འདི་
ཡིན་པས། དེ་གཏན་ལ་དབབ་ཅིང་ངོ་འཕྲོད་པ་ལ་གཞི་ལྟ་བ་ངོ་འཕྲོད་པ་ཞེས་བྱའོ། །
གཉིས་པ་ནི། དེ་ལྟར་བཤད་མ་ཐག་པའི་རང་གནས་ཀྱི་ཡེ་ཤེས་རང་ལ་ངོ་སྤྲད་པའི་
ཤེས་རིག་མ་བཅོས་ཟང་ཐལ་འདི་ལ་རྣམ་པ་ཀུན་ཏུ་འབྲལ་མ་མྱོང་བར་རྒྱུན་ཆགས་
སུ་ཡོད་པས་འདིའི་ངོ་བོ་མ་བོར་ཙམ། གསལ་བ་སོ་མ་ཤོར་ཙམ་ལ་བསྒོམ་མེད་འོད་
གསལ་གྱི་འཁོར་ལོ་ཞེས་སམ། མི་བསྒོམ་པའི་སྒོམ་པ་ཆེན་པོའམ། ངང་བཞག་ཆུ་
བོའི་རྒྱུན་གྱི་སྒོམ་པ་ཞེས་བྱ་ཡི། གཞན་དུ་དམིགས་པའི་ཡུལ་ལ་རྩེ་གཅིག་ཏུ་གནས་
པའི་ཞི་གནས་དང་། དེ་ལ་དཔྱོད་བྱེད་ཀྱི་ཤེར་རབ་ལ་ལྷག་མཐོང་། དེ་གཉིས་ལ་
ཞི་ལྷག་ཟུང་འཇུག་སོགས་ཀྱི་ཆོས་སྐད་ཆེན་པོ་ཇི་ལྟར་བཏགས་ཀྱང་། དེར་འཛིན་
གྱི་ཡུལ་ལ་ཉེ་བར་ལོངས་སྤྱོད་པའི་ཕྱིར་འཇིག་རྟེན་གྱི་བསམ་གཏན་ལས་མི་འཕགས་
ཤིང་རྫོགས་ཆེན་གྱི་ལམ་ལ་གནམ་ས་བས་ཀྱང་རིང་བ་ཡིན་ནོ། །
དེ་བས་ན་རིག་པ་ཅར་ཕོག་ཏུ་ངོས་ཟིན་ནས་དེའི་ངང་དུ་ཀློད་ཤེས་ན། སེམས་ཀྱི་དྲི་
མ་གློ་བུར་བ་རིག་པའི་གཤིས་ལ་མ་གྲུབ་པས་རང་ཡུལ་རྗེས་མེད་དུ་སོང་ནས་གཉིས་
སྣང་བག་ཆགས་ཀྱིས་གོས་པར་མི་འགྱུར་ཏེ། ཀུན་བྱེད་ལས། རང་བྱུང་ཡེ་ཤེས་ཡུལ་
ལ་མི་རྟོག་པས། །རྣམ་པར་རྟོག་པས་བག་ཆགས་གོས་མི་འགྱུར། །ཞེས་སོ། །



ཨ་སྐྱབས་སྤྲུལ་སྐུས་ར་ཛད།
དེས་ན་མཉམ་བཞག་གི་སྐབས་སུ་ལུས་མི་གཡོ་རྡོ་རྗེ་སྐྱིལ་དྲུང་། མིག་མི་འགུལ་ཧར་
བཞག་དྭངས་པ། ཡུལ་མི་དགག་མེད་པ་གསལ་སྣང་། སེམས་མི་རྟོག་སྤྲོ་བསྡུ་རང་
ཆད། རིག་པའི་ཡེ་ཤེས་ཟང་མ་ཐལ་བྱུང་དེ་རྗེན་པར་བཏོན་ནས་རང་བབས་སུ་འཇོག་
པ་ལས་ཅི་ཡང་མེད་ལ། དེ་ལྟར་རང་བབས་ཆོས་ཉིད་ཀྱི་འཁོར་ལོ་ཡིན་ལུགས་སུ་
འཇོག་མི་ཤེས་པ་ཁ་ཅིག་ཆོས་ཐམས་ཅད་སྟོང་པ་ཉིད་ཡིན་ནོ་སྙམ་དུ་སྟོང་འཛིན་ལ་
ཆེད་དུ་གཉེར་ནས་བསྒོམ། ཁ་ཅིག་ནི་ཆོས་ཉིད་དོན་དམ་པ་ནི་འདི་དང་འདི་ལྟ་བུ་
ཡིན་སྙམ་ནས་ཀཏད་སོ་རུན་དུ་བཟུང་ནས་བསྒོམ༑ ཁ་ཅིག་གི་ཀ་དག་ལྷུན་གྲུབ་
ཟུང་འཇུག་གི་དོན་ལ་ངེས་པ་མ་རྙེད་ནས་ཀ་དག་སྟོང་རྐྱང་ཙམ་དུ་གདེངས་འཆའ་
ནས་འཁོར་བ་མེད། མྱང་འདས་མེད་ལས་འབྲས་མེད་ཅེས་ཁྱད་གསོད་དང་སྐུར་བ་
འདེབས། ཁ་ཅིག་ཁམས་ཀྱི་བྱེ་བྲག་གིས་བདེ་ཉམས་ལྷོད་འབོལ་ལེ་བ་དང་། གསལ་
ཉམས་གསལ་ཧྲིག་གེ་བ་དང་། མི་རྟོག་པ་སྟོང་ཧད་དེ་བ་སོགས་འབྱུང་ཚད་དེ་དག་
ལ་ཡིན་བློ་སྐྱེས་ཤིང་མཆོག་འཛིན་བྱེད་པ་དང༌། ཁ་ཅིག་ནི་གནས་དགའ་འགྱུ་སྡུག་
གིས་ཅི་ཡང་མི་སེམས་པའི་ཐོམ་ཡོ་རེ་བ་ཞིག་སྒོམ་གྱི་དམ་པར་བཟུང་ནས་ཀུན་གཞི་
བསྒོམ་པ་སོགས་མདོར་ན་དེ་དག་ཐམས་ཅད་གོལ་ཤོར་ནོར་ས་གསུམ་གྱི་འཕྲང་ལས་
མ་འདས་ཤིང་རྩོལ་མེད་རང་བཞག་རྫོགས་ཆེན་རང་ལུགས་ཀྱི་གེགས་དང་སྤང་བྱ་
ཡིན་པས། ཇི་སྐད་དུ། བཅོས་ཤིང་བཅོས་ཤིང་སྙིང་པོའི་དོན་ལ་སྒྲིབ། །གྲོལ་བ་མེད་
པར་དེ་ཡིས་སླར་འཆིང་བྱེད། །ཅེས་གསུངས་པ་ལྟར་རོ། །
འོ་ན་ཇི་ལྟར་བསྒོམ་ཞེ་ན། གཉུག་མ་རང་བབས་ཀྱི་ངང་དུ་ལྷོད་ཀྱིས་འཇོག་ནུས་ན་
རིག་པ་ལ་རང་གནས་ཀྱི་བསམ་གཏན་ཡོད་པས་འཇུར་དྲན་གྱིས་སྐྱོང་མི་དགོས་པར་
རྩལ་གྱི་རོལ་པ་ཇི་ལྟར་ཤར་ཡང་། རང་ངོ་མཐོང་ཙམ་གྱི་ངང་དུ་བཞག་ན་ཤར་གྲོལ་



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རྗེས་མེད་དུ་འགྲོ་བ་ཆོས་ཉིད་ཡིན་ལ། དེ་ཡང་བཟང་རྟོག་དགེ་བའི་རྣམ་པ་ཤར་ཡང་
འདི་ནི་བཟང་པོ་ཡིན་ནོ་སྙམ་དུ་ཞེན་འཛིན་གྱིས་འཁྲིས་མི་གདགས་གཉེན་པོ་དང་
བླང་བྱར་མི་རེ། ངན་རྟོག་ཆགས་སྡང་དང་ཆོས་བརྒྱད་ཀྱི་རྟོག་པ་ཤར་ཡང་འདི་ནི་
ངན་པ་ཡིན་ནོ་སྙམ་དུ་དགག་པ་མི་བྱ་སྤང་བྱར་མི་དོགས། ཐམས་ཅད་ཕྱམས་གཅིག་
ཏུ་སྤང་བླང་གང་ཡང་མི་བྱ་བར། ཚོགས་དྲུག་གི་ཡུལ་ལ་ཕར་འཆར་རམ། རང་གནས་
ཀྱི་ཤེས་པ་ནང་དུ་གནས་སམ་གང་ཡིན་ཀྱང་རིག་ཆ་རང་གསལ་རྗེན་པ་གསལ་རིག་
ཏུ་ལྷག་གེ ན་རྟོག་ཏུ་ཤར་ཡང་རང་སངས་སུ་རྗེན་ནེ། བཟང་རྟོག་ཏུ་ཤར་ཡང་མཐའ་
གྲོལ་དུ་སེངས་སེ། རང་ས་ན་གནས་ཀྱང་བར་མེད་དུ་ཧར་རེ་ཕྱི་ཡུལ་གྱིས་མ་བསྒྱུར།
ནང་འཛིན་པས་མ་བསླད། བར་སྤང་གཉེན་མ་ཞུགས་པར་ས་ལེ་སང་ངེ་བའི་རིག་
ཆ་ཟང་ཐལ་རྗེན་པ་ཤེལ་གོང་ལྟ་བུ་དེ་རིག་པ་རང་བྱུང་གི་ཡེ་ཤེས་རང་གནས་ཆོས་
ཟད་ཀྱི་དགོསང་པ་ངོས་ཟིན་པ་ཡིན་པས་འཁོར་བ་ཆོས་སྐུར་སངས་པ་ཞེས་བྱ། དབྱིངས་
རིག་མ་བུ་འདྲེས་པ་ཞེས་བྱ། རིག་པ་གཤིས་ཐོག་ཏུ་ཕེབས་པ་ཞེས་བྱ་བ་ཡིན་པས་
གནས་ལུགས་རང་ས་ཟིན་པ་ཤིན་ཏུ་གལ་ཆེ་སྟེ། ཀློང་དྲུག་པ་ལས། བྱིང་རྒོད་མེད་
པའི་སེམས་ཉིད་ལ། །བཏང་སྙོམས་ཆེན་པོའི་སྒོམ་པ་ནི། །ཚོགས་དྲུག་ལྷུག་པའི་
སྒོམ་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཞེས་གསུངས་པ་ལྟར་ཡིན་པའི་
དཔེར་ན་རྒྱ་མཚོ་རླབས་དང་བྲལ་བའི་དྭངས་གསལ་གྱི་ནང་དུ་གཟའ་སྐར་གྱི་གཟུགས་
བརྙན་བཀྲ་ས་ལེ་གཡོ་མེད་དུ་སྣང་ཡང་རྒྱ་མཚོ་ལ་གོས་པ་ཅུང་ཟད་ཀྱང་མེད་པས་
སྣང་ཡུལ་དུ་སྣང་ཡང་བཟུང་དུ་མེད་པ་ལྟར། ཕྱིའི་སྣང་བ་འདི་རྣམས་སྒོང་ལྔའི་རང་
ས་ན་སྣང་ཡང་ཤེས་པ་སྣང་ཐོག་ཏུ་མ་ཤོར། སྣང་བས་ཤེས་པ་མ་འཕྲོག་པར་རང་
ས་ན་གསལ་ལ་རྟོག་པ་མེད་པར་གནས་པ་ནི་སྣང་སྟོང་ནམ་མཁའ་ལྟ་བུའི་སྒོམ་པ་
383



ཨ་སྐྱབས་སྤྲུལ་སྐུས་མཛད།
ཞེས་བྱ། ཡི་གེ་མེད་པ་ལས། དམིགས་པའི་ཕྱོགས་དག་མི་འཛིན་ན། །རྒྱ་མཚོར་
གཟའ་སྐར་ཤར་བ་བཞིན། །འཛིན་མེད་གསལ་ཆ་མ་འགགས་པ། །དགོངས་པའི་
འདུག་ཚུལ་དེ་བཞིན་ནོ། །ཞེས་སོ། །དེ་ལྟར་ཡེ་ཤེས་རང་བཞག་ལ་ལ་ཟླ་བའི་ཚེ་
རིག་པ་འཕྲོ་འདུ་མེད་པར་གནས་པའི་དུས་ན་གནས་ཆའི་མི་རྟོག་པ་དེ་སྒོམ་དུ་འདོད་
པ་མ་ཡིན། འདིའི་དུས་ཀྱི་རིག་གེ་སང་ངེ་བའི་གསལ་དྭངས་ཀྱི་རིག་པ་རྗེན་པ་དེ་
མ་ཡེངས་པར་ཕུལ་ལེ་སྐྱོང་བའོ། །ཡང་རིག་པ་ཡུལ་ལ་འཆར་དུས་གང་ཤར་ལ་བལྟ་
བ་དེ་སྒོམ་དུ་འདོད་པ་མ་ཡིན། དེའི་དུས་ཀྱི་རིག་པ་གསལ་རྗེན་པའི་ཆ་དེ་མ་ཡེངས་
པར་སྐྱོང་བའོ། །ཀུན་མཁྱེན་གྱིས། རིག་པ་རྗེན་པའི་དོན་དེ་ངོས་བཟུང་ལ། གནས་
ན་གནས་ཐོག་ཏུ་ཕྱམས་གདལ། འཆར་ན་འཆར་ཐོག་ཏུ་དྭངས་ཕྱེ་ནས་བཞག་པས་
རང་ཡལ་རྗེས་མེད་ཟང་ཐལ་དུ་འགྲོ་གསུངས་པས་གནད་འདི་མ་གོ་ན་གནས་པ་
དང་འཆར་བ་གཉིས་ལ་ལྟ་བ་དེ་སྒོམ་པའི་ངོ་བོ་ཡིན་སྙམ་ནས་འཁྲུལ་བར་འགྱུར་རོ། །
སེམས་གནས་པ་ཙམ་བསམ་གཏན་གྱི་ལྷ་དང་འདྲ་ལ། འཆར་བ་ཙམ་ཐ་མལ་གྱི་
རྟོག་པ་དང་འདྲ་བས་དེ་ལ་ཇི་ལྟར་བསྒོམས་ཀྱང་སངས་རྒྱས་མི་ཐོབ་པས། འདིར་
གང་གི་དུས་ཡིན་ཀྱང་རིག་པའི་ཆ་རྗེན་པའི་ངང་ཀློང་དུ་མ་གྱུར་རིང་ལ་སྐྱོང་གྱུར་
ནས་ཀྱང་དེའི་ངང་ལ་མི་འབྲལ་བར་གནས་པ་ཡིན་ནོ། །
ཁྲེགས་ཆོད་ཀྱི་དོན་གོ་རིག་པ་རྗེན་ལ་ཕུད་ནས་སད་ལལ་སྐྱོང་བ་དེ་ལ་ཟེར་བ་ཡིན་
པས། གཉིས་མེད་རང་བྱུང་གི་ཡེ་ཤེས་དེ་ལ་ངོ་བོ་དང་རྩལ་ཞེས་བརྗོད་པའི་ཚེ་ཤེས་
པ་གནས་པ་དང་། འཆར་བ་གཉིས་ཡིན་སྙམ་ནས། ངོ་བོ་མི་རྟོག་པར་འཇོག རྩལ་
ཤར་གྲོལ་དུ་སྐྱོང་ཟེར་ནས། ཉམས་ལེན་ཆ་གཉིས་སུ་སོང་བ་ནི་གནད་མ་གོ་ངོ་མ་
འཕྲོད་པའི་རྣམ་འགྱུར་ཡིན་པས། འདིར་རང་ངོ་དང་རྩལ་ཐ་དད་པར་བརྗོད་ཀྱང་།
384



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རང་ངོ་ལ་ཡུལ་སྣང་བ་མེ་ལོང་དུ་གཟུགས་བརྙན་ཤར་བ་འདྲ་བས། རྫས་གཅིག་ངོ་
བོ་གཅིག་པའི་རིག་པ་རྗེན་པ་དེ་ཀ་ལས་གཞན་མེད་པའི་ཕྱིར། འཆར་བ་ལ་བསྐྱངས་
དུས་རང་ངོ་རྗེན་པའི་གཞི་ལ་རང་གནས། གནས་པ་ལ་བསྐྱངས་ཀྱང་རིག་གདངས་
མ་འགགས་པའི་འཆར་ཚུལ་རང་གསལ་ཏེ། གཟུགས་བརྙན་དང་འདྲ་བས་འཆར་
བའི་ཤེས་པ་རྗེན་པ་དང་། མེ་ལོང་གི་ངོས་དང་འདྲ་བའི་རང་མལ་གྱི་ཤེས་པ་རང་
བྱུང་གི་ཡེ་ཤེས་གཉིས་ཐ་མི་དད་པར་སྤྲོས་བྲལ་ཀ་དག་གི་རང་ངོ་ཆོས་ཉིད་ཟད་པའི་
ངོ་བོ་ལ་རང་བྱུང་གི་ཡེ་ཤེས་ཞེས་བྱ་བ་ཡིན་ལ། དེའི་ངང་མ་ཤོར་ཚེ་ཞེ་སྡང་ལ་སོགས་
ཉོན་མོངས་དྲག་པོ་སྐྱེས་དུས། ཉན་ཐོས་ལྟར་མི་སྤོངས། བྱང་ཆུབ་སེམས་དཔའི་
ལམ་ལྟར་གཉེན་པོས་མི་སྦྱོང་། སྔགས་ཕྱི་ནང་ལྟར་ཡེ་ཤེས་སུ་མི་བསྒྱུར། སེམས་
ཕྱོགས་ཁ་ཅིག་ལྟར་དེ་ཉིད་ཆེད་དུ་མི་ལེན། ཁ་ཅིག་ལྟར་ངོ་ལ་མི་ལྟ། ཁ་ཅིག་ལྟར་
ངང་མི་བསྒོམ་པར་དེ་དུས་ཀྱི་རིག་པ་ཟང་ཀ་མ་དེ་རྗེན་སངས་སུ་ངོས་བཟུང་བས་རང་
ཡལ་རྗེས་མེད་དུ་འགྲོ་བར་ངེས། རྒྱུ་མཚན་རིག་པ་གཅིག་གི་ངང་ནས་ཤར་བས་ན་
གཞི་ལ་བཟང་ངན་མེད་པར་མཉམ། ཤར་ཚད་རིག་པའི་རྩལ་ཡིན་པས་རྩལ་གྱི་ངོ་
བོ་ལ་བཟང་ངན་མེད་པར་མཉམ། ཤར་ཙམ་ནས་རང་བཞིན་མ་གྲུབ་པ་སྨིག་རྒྱུའི་
ཆུ་ལྟ་བུར་གྲོལ་ས་ཀ་དག་གི་དབྱིངས་ཡིན་པས་གྲོལ་ས་མཉམ་ལ། དེའི་ཕྱིར་ཤར་
གནས་གྲོལ་གསུམ་གྱི་སྐབས་གང་རུང་ཞིག་ལས་མི་འདའ་བས། གང་ཡིན་ཀྱང་
སྐད་ཅིག་མ་ལ་རྒྱུ་འབྲས་ཀྱི་སོག་ལོང་མེད་དེ། ཤར་བ་དང་ཡལ་བ་དུས་མཉམ་པ་
ཆུའི་རི་མོ་ལྟ་བུ་ཤར་གྲོལ་དུ་ས་ལ་ལ་ཡོད་པ་ལ། རྒྱུ་འབྲས་ཡོད་མི་སྲིད་པར་རྗེན་
རྗེན་རྟོགས་པས་འཁོར་བའི་རྒྱུ་ཟད་དེ། འབྲས་བུ་ཁམས་གསུམ་རིགས་དྲུག་ཏུ་འཁོར་
མི་སྲིད་པས་བློ་བདེ་བའོ། །
385



ཨ་སྐྱབས་སྤྲུལ་སྐུས་མཛད།
དཔེར་ན་གྲེས་མའི་ཐག་པ་མེས་ཚིག་པ་དེ་ཐག་པར་སྣང་ཡང་འཆིང་བའི་དོན་བྱེད་
མི་ནུས་པ་བཞིན་དུ། རྣལ་འབྱོར་པའི་རིག་པ་ཟང་ཐལ་ཕྱོགས་མེད་དུ་ཤར་བ་ལ་དགག་
སྒྲུབ་ལྟར་སྣང་ཡང་། དོན་དུ་གཞི་མེད་རྨི་ལམ་ལྟར་རྟོགས་པས་ཞེན་པའི་འཆིང་བ་
མེད་པའི་ཕྱིར་ན་རྣམ་པ་ཀུན་ཏུ་ཤེས་ངོར་ཡུལ་སྣང་བའི་དུས་ན་གཞི་མེད་དུ་ཤེས་
པས་གང་ལའང་བཅོས་བསླད་མེད་པར་ཕྱལ་གྱིས་གཏོང་བ་སྟེ། ཤེས་པ་ཐུག་ཕྲད་
ལ་སྣང་བ་ཐུག་ཕྲད་དུ་ཤར་དུས། རིག་པ་ཐུག་ཕྲད་ཟང་ཀར་གཞི་མེད་དུ་བཏང་ནས་
སྣང་བ་ལ་ཤེས་པ་མི་དགག མི་འཛིན་མི་དཔྱོད་པར་རིག་པ་རྗེན་པ་དེ་ཉིད་ཕྱལ་
སངས་སངས་སུ་བཞག་པས་རང་ཞིག་རང་གྲོལ་ལ་འགྲོ་བ་ཡིན། མདོར་ན་རང་
བྱུང་གི་རིག་པ་དེ་དང་པོ་ངོ་ཤེས། བར་དུ་རིག་ཐོག་ཏུ་རང་ས་བཟུང་། མཐར་མི་
གཡོ་ཆོས་སྐུའི་ས་ལ་གཏན་སྲིད་མ་ཟིན་གྱི་བར་དུ་ཉིན་མཚན་བར་མེད་དུ་སྙིང་ལ་
རྡོ་རུས་གཏུགས་ནས་ཉམས་ལེན་ལ་འབད་པ་ནི་གལ་ཆེའོ། །
གསུམ་པ་ནི། དེ་ལྟར་འོད་གསལ་རྫོགས་པ་ཆེན་པོའི་དོན་བསྒོམ་པའི་ཚེ་དབང་རྣོན་
ཅིག་ཆར་བའི་རིགས་ཅན་ཡིན་ན། དང་པོའི་རིག་པ་རང་ངོ་འཕྲོད་ཙམ་ནས་སྣང་
སེམས་གཞི་གྲོལ་དུ་སངས། ཅི་ཤར་ཆོས་སྐུའི་ཡོ་ལངས་སུ་འགྱུར་སྲིད་ནའང་། རིམ་
གྱིས་ལྟར་ན་རྣལ་འབྱོར་པའི་གོམས་སྟོབས་ཆེ་ཆུང་གི་རིམ་པས་དང་པོ་རྣམ་རྟོག་ངོ་
ཤེས་པས་གྲོལ་བ་སྔར་འདྲེས་ཀྱི་མི་དང་འཕྲད་པ་ལྟ་བུ། བར་དུ་རྣམ་རྟོག་རང་གིས་
རང་གྲོལ་བ་སྦྲུལ་གྱི་མདུད་པ་ལྟ་བུ། ཐ་མ་རྣམ་རྟོག་ཕན་མེད་གནོད་མེད་དུ་སོང་བ་
ཁང་སྟོང་དུ་རྐུན་མ་ཞུགས་ན་རྐུན་མ་ལ་ཐོབ་རྒྱུ་དང་བདག་པོ་ལ་ཁྱེར་རྒྱུ་མེད་པ་ལྟ་
བུར་གྲོལ་བའོ། །དེ་ཡང་རིག་པའི་ཆོས་ཉིད་ཡེ་ནས་གྲོལ་ལུགས་བཞི་ཡི་མཚན་
ཉིད་དུ་གནས་པ་ཡིན་ཏེ། འདི་ལྟར་ད་ལྟའི་རིག་པ་སྤྲོས་བྲལ་མ་བཅོས་ཟང་ཀ་མ་
386



མན་ངག་རྫོགས་པ་ཆེན་པོཝཾ་གནད་ཐོར་བུའི་སྐོར།
འདི་རང་བབས་སུ་གནས་ཀྱང་གཟུང་འཛིན་ཡུལ་མེད་དུ་ཕྱལ་ལེ་བ། རང་བཞིན་
གསལ་དྭངས་ཕྱེད་ཀྱང་རྩེ་གཅིག་ཏུ་རྟོད་ཕུར་མེད་པ། རྣམ་ཤེས་ཚོགས་བརྒྱད་ལས་
འདས་ཀྱང་རིག་པ་རང་གསལ་དུ་མི་འགགས། ཟང་ཐལ་རྒྱ་ཡན་པར་འདུག་ཀྱང་
བསལ་བཞག་དང་སྤྲོ་བསྡུ་མེད་པར་བཞག་པས། སེམས་རྟོག་ཆུ་ལ་རི་མོ་བྲིས་ཚེ་
འབྲི་བ་དང་ཞིག་པ་དུས་མཉམ་པ་ལྟར། རྣམ་དག་སྐྱེས་པ་དང་གྲོལ་བ་དུས་མཉམ་
དུ་རང་ཤར་རང་གྲོལ་དུ་སོང་བའམ། གང་ཤར་རིག་པའི་རྩལ་སྦྱངས་སུ་འཆར་བའོ། །
དང་པོ་ཡེ་གྲོལ་གྱི་མཚན་ཉིད་ཕུང་ལྔ་ཚོགས་བརྒྱད་ཀྱི་ཉེར་ལེན་སྤྲིན་དང་འདྲ་བའི་
དུས་ན། རིག་པའི་མཚན་ཉིད་ནམ་མཁའ་ལྟར་རང་བཞིན་མེད་ལ། རང་ངོར་སྤྲོས་
པ་དང་བྲལ་བས་བྱས་ཤིང་བཅོས་པ་མེད་པར་ཡེ་གྲོལ་དུ་ཡོད་པས། ཡེ་གྲོལ་གྱི་རིག་
པ་དེ་ཉིད་དབང་པོ་ལྔའི་ཉེར་ལེན་གྱིས་མ་བསྐྱོད་པར། རྩལ་གྱི་རོལ་པ་ཇི་ལྟར་མཆེད་
ཀྱང་མེད་སྣང་སྟོང་པའི་རང་གཟུགས་ཤར་གྲོལ་རིས་མེད་དུ་དྭངས་སུ་བཅུག་པ་ཙམ་
ལས་གྲོལ་རྐྱེན་མི་དགོས་པ་དཔེར་ན་སྨིག་རྒྱུའི་ཆུ་ལྟ་བུའོ། ། །
གཉིས་པ་རང་གྲོལ་གྱི་མཚན་ཉིད་གཞི་རང་བྱུང་གི་རིག་པའི་ངང་དུ་ཀློད་ནུས་ན།
རྩལ་གྱི་རོལ་པ་ཇི་ལྟར་ཤར་ཡང་གཉེན་པོ་ཟུར་བ་བརྟེན་མི་དགོས་པར་རང་ལ་རང་
བཞིན་མེད་པའི་གནད་ཀྱིས་རང་སར་གྲོལ་བ་ཡིན་ཏེ་སྣང་གྲགས་ཀྱི་ཆོས་ཐམས་ཅད་
རང་ལས་བྱུང་། རང་གིས་གྲོལ་བ་དཔེར་ན་སྤྲིན་ཚོགས་ནམ་མཁའ་ལ་ཡལ་བའམ་
སྦྲུལ་མདུད་རང་ཞིག་ཏུ་སོང་བ་ལྟ་བུའོ། །གསུམ་པ་ཅེར་གྲོལ་གྱི་མཚན་ཉིད་སེམས་
ཀྱི་སྐད་ཅིག་མ་དང་པོ་ལ་གཟུགས་སྣང་བའི་ཚེ། ཤེས་པས་གཟུགས་ལ་མ་དཔྱད་པས་
མིག་གིས་སྣང་ཡུལ་མི་འཛིན། སྣང་བས་ཤེས་པ་ལ་མ་གོས་ཀྱང་སྣང་ཡུལ་གང་དུའང་
མ་སོང༌། སྣང་བ་སྣང་ཐོག་ནས་གྲོལ་བ་བྱེའུ་ཁྲས་ཁྱེར་བ་ལྟ་བུ། འགྱུ་བ་འགྱུ་ཐོག་
387



ཨ་སྐྱབས་སྤྲུལ་སྐུས་མཛད།
ནས་གྲོལ་བ་སེར་བུ་ནམ་མཁའ་ལ་ཡལ་བ་ལྟ་བུ། སྣང་ཤེས་གཉིས་མེད་དུ་གྲོལ་བ་
ལན་ཚྭ་ཆུར་ཞུ་བ་ལྟ་བུའོ། །
བཞི་པ་མཐའ་གྲོལ་གྱི་མཚན་ཉིད་སྐྱེ་མེད་ཀྱི་ཆ་ནས་ཡོད་མཐའ་ལས་གྲོལ་ཀྱང་
འགགས་མེད་ཀྱི་ཆ་ནས་མེད་མཐའ་ལས་གྲོལ་ལ། རྒྱུན་མི་ཆད་པས་མེད་མཐའ་
ལས་གྲོལ་ཀྱང་། ངོས་བཟུང་དང་བྲལ་བས་ཡོད་མཐའ་ལས་གྲོལ་བ་དཔེར་ན་ནམ་
མཁའ་ལྟ་བུའོ། །གྲོལ་ལུགས་བཞི་པོ་དེ་དག་ཀྱང་སྣང་བ་རྒྱ་ཡན་ལ་རིག་པ་ཟང་
ཐལ་དུ་ཤར་བས། སྣང་སེམས་གང་ལའང་མི་བསམ་པར་རིག་པ་ཟང་ཀ་གཅིག་པུ་
དེ་ངོས་བཟུང་བས་ཆོས་ཉིད་རང་ངོ་ན་གསལ་ཏེ། བློ་བདེ་རང་མལ་ན་ཁོངས་ཡངས་
པ་སྐྱེས་བུ་ལས་ཟིན་པ་ལྟ་བུའི་གདམས་པ་གཅིག་པུར་འདུས་ལ། དེ་ཡང་རིག་པ་
ཟང་ཀ་དེའི་རྩལ་ཤེས་པ། ཡུལ་སྣང་བ་གསུམ་འཛོམ་དུས་ཤེས་པ་ཡུལ་ལ་འཆར་
ཡང་དེ་གཉིས་ལ་མི་བསམ་པར། རིག་པ་གཅིག་པུ་དེ་ངོས་བཟུང་བས། ཡུལ་སེམས་
རྒྱ་གྲོལ་ལ་འགྲོ་སྟེ། དོ་ཐག་གི་རྟོད་ཕུར་གཅིག་པུ་དེ་བཏོན་པས་ཁལ་ཐམས་ཅད་རྒྱ་
གྲོལ་ལ་འགྲོ་བ་བཞིན་ནོ། །གྲོལ་ཞེས་པ་ཡང་བྲལ་འབྲས་ལ་གོ་རྒྱུ་ཡིན་ཏེ། འདི་
ལྟར་རང་རིག་པའི་ངོ་བོ་ལ་གཟུང་བ་མེད་པ་དང་། རོལ་པར་སྣང་ཡང་མ་བཟུང་བས།
ཕྱི་སྣང་བས་རིག་པ་ལ་མ་གོས་པར་འཁོར་བར་སྐྱེ་བའི་ཡུལ་མེད། ནང་སེམས་སུ་
རྩལ་ལས་ཤར་བ་ལ་མ་བཟུང་བས་ལས་དང་ཉོན་མོངས་པ་སྟོངས་ཏེ་འཁོར་བར་སྐྱེ་
མཁན་ནམ། འཁྲུལ་དུ་འཇུག་མཁན་དེ་མེད་པས། སྣང་ཤེས་ཀྱི་འཛིན་པ་གྲོལ།
གཟུང་འཛིན་གྱི་མཁར་ཁང་འགྱེལ། འཁྲུལ་སྣང་དང་འཁྲུལ་འཛིན་སྟོངས་པས་རིག་
པ་ཟང་ཐལ་དུ་མངོན་དུ་གྱུར་དུས་ཆོས་ཉིད་ཟད་པའི་སར་ཐུག་ཆོས་སྐུ་རྒྱལ་པོའི་
གཏན་ཁྲི་ཟིན་པ་ཞེས་བྱའོ། །
388



མན་ངག་རྫོགས་པ་ཆེན་པོའི་གནད་ཐོར་བུའི་སྐོར།
རིག་པ་སེམས་དང་བྲལ་དུས་སེམས་ཀྱི་འཁྲུལ་སྣང་དང་ཞར་ལ་བྲལ་བས་སངས་
རྒྱས་ཉག་གཅིག་ལས་འགྲོ་ས་མེད་དེ། ངོ་བོ་སངས་རྒྱས་སུ་ཡིན་པ་དེ་སྒྲིབ་བྱེད་དང་
བྲལ་བས་མངོན་དུ་གྱུར་པའི་ཕྱིར། དེ་ཡང་བརྩོན་འགྲུས་དང་སྐལ་རབ་ལུས་རྒྱ་རང་
དེངས་ནས་ན་བུན་ལྟར་གྲོལ་བ་དང་། འབྲིང་བུམ་པའི་ནམ་མཁའ་ལྟར་གྲོལ་བ་དང་།
ཐ་མ་བཅོ་ལྔའི་ཉི་ཟླ་ལྟར་གྲོལ་བ་དང་གསུམ་ཡོད་པ་ལས། རབ་དེས་ཁྲེགས་ཆོད་
ཀྱི་སྣང་བ་བཞི་གོ་བཟློག་ནས་རྟགས་ཚད་ལ་ཕེབས་པ་སྟེ། དེའང་དང་པོ་རིག་པ་ཀ་
དག་རྗེན་པ་ཆོས་ཉིད་ཟད་པའི་སྣང་བ་རང་ངོ་ཤེས་པས། ཆོས་སྐུ་རྒྱལ་པོའི་དགོངས་
པ་དེ་འདུ་འབྲལ་མེད་པར་སྐྱོང་དུས། གཅིག་དང་དུ་མའི་མཐའ་ལས་གྲོལ་བའི་རིག་
པ་ཟང་ཐལ་དུ་ཚད་ལ་ཕེབས་པ་སྟེ། ཕྱི་ནང་གི་རྐྱེན་སྣང་ཆོས་ཉིད་དུ་གྲོལ་བའི་ངང་
ལས་མི་འདའ་བར་བསྐྱངས་པས་དགག་སྒྲུབ་དང་ཉོན་མོངས་དང་རྟོག་པ་རང་དག་
རང་ཟད་ནས། ཉམས་ཕྱོགས་མེད་དུ་རང་ཤར་འཛིན་མེད་ཟིང་ཀར་རྒྱ་གྲོལ་དུ་ཤར་
ནས། མཐར་འགྱུར་གྱི་ཉམས་ཟད་དེ་རིག་པ་དང་པོའི་གཞི་ལ་ཕེབས་དུས་ཆོས་ཉིད་
མངོན་སུམ་གྱི་སྣང་བ་ཐད་ཀར་ཤར་བས། དང་པོའི་ཀ་དག་ལ་རྗེན་པར་རང་ཐོག་
ན་གནས་པའོ། །འདིའི་དུས་ན་ཆོས་བོར་བའམ། ཆོས་ཟད་པའམ། ཆོས་ལས་འདས་
པ་ཞེས་བྱ་སྟེ། དེའི་ཚེ་རྫུ་འཕྲུལ་དང་མངོན་ཤེས་སོགས་འགྲུབ་པའོ། །འབྲིང་བུམ་
པའི་ནམ་མཁའ་ལྟར་གྲོལ་བ་ནི། དེ་ལྟར་གོམས་པ་ལས་འཆི་ཀའི་ཚེ། ལུས་བུམ་པ་
དང་འདྲ་བ་དང་སེམས་བུམ་ནང་གི་ནམ་མཁའ་ལྟ་བུ་འབྲེལ་གྱེས་པའི་སྐད་ཅིག་ལ།
ཀ་དག་གི་ཆོས་སྐུ་རང་རིག་དེ་གཞིའི་ཆོས་སྐུ་ནམ་མཁའ་ཆེན་པོ་དང་ཐ་དད་མེད་པ་
དེར་འདྲེས་པའམ། རིག་པ་གཅེར་བུ་རྗེན་པར་སོང་བས་ཆོས་ཉིད་ཀུན་དང་དབྱེར་
མེད་དུ་སངས་རྒྱས་ཏེ། བུམ་པ་ཞིག་པས་ནམ་མཁའ་དབྱེ་བ་མེད་པ་ལྟར།
389



ཨ་སྐྱབས་སྤྲུལ་སྐུས་མཛད།
རང་རིག་སྔ་ཕྱི་དབྱེར་མེད་དུ་ཟང་ཐལ་བས་ཆོས་སྐུ་རང་ས་ཟིན་ནས། གཟུགས་སྐུ་
ཕྲིན་ལས་དང་བཅས་པ་ལྷུན་གྲུབ་ཏུ་འཆར་བ་ནི། ནམ་མཁའ་ལ་གཟའ་སྐར་རང་
འཆར་བ་ལྟ་བུ་ཡིན། དེ་ཡང་རང་གི་རིག་པ་སྤྱི་མཐུན་གྱི་དབྱིངས་སུ་ཐིམ་པ་ལྟ་བུ་
ནི་གཏན་ནས་མ་ཡིན་ཏེ། རིག་པ་གཅིག་པུ་འདི། དུས་དེར་སྦུབས་དང་བྲལ་བས་
རྗེན་ལ་བུད་པ་ལ་ཆོས་སྐུ་རང་ས་ཟིན་ནས་འཕོ་འགྱུར་མེད་པར་འཇོག་པ་ཙམ་ལ་
ནམ་མཁའི་དཔེས་མཚོན་པ་ཡིན་ནོ། །ཐ་མ་ཚེས་བཅོ་ལྔའི་ཉི་ཟླ་འཆར་ནུབ་ལྟར་
གྲོལ་བ་ནི། ཚེས་བཅོ་ལྔའི་ཉི་མ་ནུབ་པ་ལྟར་འཆི་ཀའི་རིག་པ་རྗེན་པའི་ངང་མ་ཉམས་
པའི་རྟོགས་པ་དེས་ཕྱིར་ཕུལ། ཟླ་བ་ཤར་བ་ལྟར་ཆོས་ཉིད་བར་དོའི་ཡེ་ཤེས་རང་
ལ་ཡོད་པ་ཤར་བ་དེས་སྔོན་བསུ་བ་གཉིས་ཀྱི་བར་མ་གཞན་གྱིས་མ་ཆོད་པར། རིག་
པ་ཆོས་སྐུ་རྗེན་པར་ཡོད་པ་དེ་རྟོགས་པའི་ངང་དང་མི་འབྲལ་བར་སངས་རྒྱ་སྟེ། དེ་
ཡང་ཀ་དག་ཆོས་སྐུའི་རིག་པ་འོད་གསལ་སྤྲོས་པ་དང་བྲལ་བ་དེ་ནང་དབུགས་ཆད་
ནས་རྣམ་ཤེས་ནམ་མཁར་ཐོན་པའི་སྐད་ཅིག་ལ་འཆར་རོ། །དེ་ལྟར་ཀ་དག་གི་ས་
ལ་གྲོལ་ནས། རང་དོན་ལྷུན་གྲུབ་རིན་པོ་ཆེ་གསང་བའི་སྦུབས་ལ་ཆོས་སྐུ་རྒྱལ་པོའི་
གཏན་སྲིད་ཟིན་ནས། དེའི་ངང་ལས་གཟུགས་སྐུ་འཆར་བས་གདུལ་བྱའི་འཇིག་རྟེན་
ཀུན་ཏུ་རྒྱ་ཆད་དང་ཕྱོགས་ལྷུང་མེད་པར་སྤྲུལ་པ་ཐོགས་མེད་དུ་འཕྲོ་བས་དོན་གཉིས་
ལྷུན་གྲུབ་ཏུ་མཛད་པ་ནི། རྡོ་རྗེ་སྙིང་པོ་ལྷུན་གྱིས་གྲུབ་པའི་ཐེག་པ་འདི་ཡི་ཆེ་བ་
ཡིན་ནོ། །སླར་སྨྲས་པ། དེ་ལྟར་རྫོགས་ཆེན་སྙིང་ཐིག་བསྡུས་དོན་གནད། །དེ་འདྲའི་
ཉམས་མྱོང་རང་ལ་མེད་མོད་ཀྱང་། །དེ་དག་དགོས་ཞེས་ནིརྨ་ཀས་བསྐུལ་ངོར། །དེ་
སྐད་ཙམ་ཞིག་སྨྲ་ནུས་བླ་མའི་དྲིན། །རང་དང་གཞན་གྱི་ཕྱོགས་འཛིན་དུག་སྦྲུལ་
ལྕེས། །རང་དོན་ཡལ་བར་འདོར་བའི་མགོ་འཁོར་དག །རང་གནས་ཡེ་ཤེས་ཉམས་
390



མ་ན་ངག་རྫོགས་པ་ཆེན་པོའི་གནད་ཐོར་བུའི་སྐོར།
ལེན་བགོས་པའི་སྐལ། །རང་གིས་རང་ལ་བཅད་པར་མ་གྱུར་ཏམ། །ཤེས་བྱའི་ཡུལ་
མཐོང་མིག་སྟོང་ལྡན་གྱུར་ཀྱང་། །ཤེས་མཁན་རང་གི་གནས་ལུགས་མི་ཤེས་ཤིང་། །
ཤེས་རིག་རྒྱལ་པོའི་བཙན་ས་མ་ཟིན་པས། །ཤེས་འཆལ་སྐྱེ་བོ་རྣམས་ནི་སྙིང་རྗེའི་
གནས། །གདམས་ངག་མཁོ་མཁོའི་ནན་ཏན་བྱས་ན་ཡང་། །གདམས་དོན་སྙིང་ཉམས་
སུ་མ་བླང་ན། །གདམས་མང་སྣག་ཤོག་གྲོན་ལས་དོན་མེད་པས། །གདམས་ཟབ་
ཤི་མཐར་གཏུགས་ཤིག་ཤེས་ལྡན་དག །ཟབ་ཟབ་མན་ངག་ཟེར་ཀྱང་གནས་ལུགས་
དོན་མ་མཐོང་། །ལེགས་ལེགས་བསྟན་བཅོས་བརྩམས་ཀྱང་ཕྱོགས་འཛིན་ཞེན་པ་
ཙམ། །མཁས་མཁས་འཆད་རྩོད་བྱེད་ཀྱང་ཆགས་སྡང་སྒྱུ་མ་སྟེ། །དཀའ་དཀའ་དགོས་
དོན་ཆུང་བའི་བྱ་སྤྱོད་བཞག་ན་ལེགས། །དེ་ལྟར་ལེགས་པར་བཤད་པའི་བསོད་
ནམས་སྤྲིན་གྱི་ཕུང་པོ་གློག་ཕྲེང་ཅན། །སྐྱེ་དགུ་ཀུན་གྱི་ཡིད་མཁའི་ལམ་ནས་ལེགས་
བཤད་བདུད་རྩིའི་ཆར་འབེབས་པས། །མ་ལུས་འགྲོ་བའི་རེ་བ་ཡོངས་སུ་སྐོང་ཕན་
བདེའི་ལོ་ཏོག་རྣམ་རྒྱས་ཤིང་། །ཀུན་མཁྱེན་འབྱོར་བས་འགྲོ་ཀུན་ཚིམས་ནས་སྲིད་
ཞིའི་རྒུད་པ་སེལ་བར་ཤོག །ཅེས་རྫོགས་ཆེན་སྙིང་ཐིག་གི་གཞི་ལམ་འབྲས་གསུམ་གྱི་ཤན་འབྱེད་
སྒྲོན་མེའི་འཕྱོང་ཞེས་བྱ་བ་འདི་འདྲ་བྲི་དགོས་ཞེས་མཁན་པོ་དཔལ་ལྡན་འོད་ཟེར་གྱིས་བསྐུལ་བའི་
ངོར་མ་གཅོག་ཙམ་དུ་ཀུན་མཁྱེན་བརྒྱུད་པའི་གྲལ་མཐའ་ན་གནས་པར་རློམ་པ་སྤྲུལ་མིང་མདོ་བསྟན་
པས་བྲིས་པ་དགེ་ལེགས་འཕེལ། བཀྲ་ཤིས་ཤོག །
391



རྩིས་འཕྲུལ་པ་ཚུལ་ཁྲིམས་རྒྱ་མཚོ།
ཞུ་དག་པ་བསྟན་པའི་རྒྱལ་མཚན། ཚུལ་ཁྲིམས་རྒྱ་མཚོ།
དཔེ་སྒྲིག་པ་ཚུལ་ཁྲིམས་རྒྱ་མཚོ།
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་པར་འཛམ་དབལ་རྩ་རྒྱུད་མ་གསུང་སོ།།
392
